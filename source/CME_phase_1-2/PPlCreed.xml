<DLPSTEXTCLASS><HEADER><FILEDESC><TITLESTMT><TITLE TYPE="245">Pierce the Ploughmans Crede [electronic edition]</TITLE><EDITOR>Rev. Walter W. Skeat, M.A.</EDITOR></TITLESTMT><PUBLICATIONSTMT><DISTRIBUTOR>Oxford Text Archive</DISTRIBUTOR><DISTRIBUTOR>UM Humanities Text Initiative</DISTRIBUTOR><IDNO TYPE="dlps">PPlCreed</IDNO><AVAILABILITY><P>Available online at the UM Humanities Text Initiative, http://www.hti.umich.edu/c/cme/</P><P>This text has been made available through the Oxford Text Archive for personal scholarly use only.  OTA number:  A*-1047-A</P></AVAILABILITY><DATE>May 1996</DATE></PUBLICATIONSTMT><SOURCEDESC><BIBL><TITLE>Pierce the Ploughmans Crede</TITLE>
<EDITOR>Rev. Walter W. Skeat, M.A.</EDITOR>
<PUBLISHER>Early English Text Society</PUBLISHER>
<DATE>1867</DATE></BIBL></SOURCEDESC></FILEDESC><ENCODINGDESC><EDITORIALDECL N="4"><P>Front matter from printed edition not included.</P><P>Editorial notes from print not included in electronic edition.</P><P>One caesura which was omitted (line 69) has been supplied; line 444 of the text has no caesura in the print edition.</P></EDITORIALDECL></ENCODINGDESC></HEADER><TEXT><BODY><DIV1 NODE="PPlCreed:1" TYPE="poem" ID="DIV1.1"><HEAD>Peres The Ploughmans Crede</HEAD><DIV2 NODE="PPlCreed:1.1" TYPE="supplied line groups"><HEAD TYPE="supplied">Lines 1 through 100</HEAD><L N="1">CROS, AND Curteis Crist � þis begynnynge spede,</L><L N="2">     For þe faderes frendchipe � þat fourmede Heuene,</L><L N="3">And þoruȝ þe speciall spirit � þat sprong of hem tweyne,</L><L N="4">And alle in on godhed � endles dwelleþ !</L><L N="5">A and all myn A.b.c � after haue y lerned,</L><L N="6">And [patred] in my pater-noster � iche poynt after oþer,</L><L N="7">And after all, myn Aue-marie � almost to þe ende ;</L><L N="8">But all my kare is to comen � for y can nohȝt my Crede.</L><L N="9">Whan y schal schewen myn schrift � schent mote y worþen,</L><L N="10">Þe prest wil me punyche � &amp; penaunce enioyne ;</L><L N="11">Þe Lengþe of a Lenten � flech moot y leue</L><L N="12">After þat Estur ys ycomen � and þat is hard fare ;</L><L N="13">And Wedenes-day iche wyke � wiþ-outen flech-mete.</L><L N="14">And also Jesu hym-self � to the Jewes he seyde,</L><L N="15">" He þat leeueþ nouȝt on me � he leseþ þe blisse."</L><L N="16">Þerfor lerne þe byleue � leuest me were,</L><L N="17">And if any werldly wiȝt � wille me couþe,</L><L N="18">Oþer lewed or lered � þat lyueþ þerafter,</L><L N="19">And fulliche folweth þe feyþ � and feyneþ non oþer ;</L><L N="20">Þat no worldliche wele � wilneþ no tyme,</L><L N="21">But lyueþ in louynge of God � and his lawe holdeþ,</L><L N="22">And for no getynge of good � neuer his God greueþ,</L><L N="23">But follow[e]þ him þe full wey � as he þe folke taughte.</L><L N="24">But to many maner of men � þis matter is asked,</L><L N="25">Boþe to lered and to lewed � þat seyn þat þey leueden</L><L N="26">Hollich on þe grete god � and hoden alle his hestes ;</L><L N="27">But by a fraynyng for-þan � faileþ þer manye.</L><L N="28">For first y fraynede þe freres � and þey me fulle tolden,</L><L N="29">Þat all þe frute of þe fayþ � was in here foure ordres,</L><L N="30">And þe cofres of cristendam � &amp; þe keye boþen,</L><L N="31">And þe lok [of beleve � lyeth] loken in her hondes.</L><L N="32">Þanne [wende] y to wyten � &amp; wiþ a whiȝt y mette,</L><L N="33">A Menoure in a morow-tide � &amp; to þis man I saide,</L><L N="34">" Sire, for grete god[e]s loue � þe graiþ þou me telle,</L><L N="35">Of what myddelerde man � myȝte y best lerne</L><L N="36">My Crede ? For I can it nouȝt � my kare is þe more ;</L><L N="37">&amp; þerfore, for Cristes loue ! � þi councell y praie.</L><L N="38">A Carm me haþ y-couenaunt � þe Crede me to teche ;</L><L N="39">But for þou knowest Carmes well � þi counsaile y aske."</L><L N="40">Þis Menour loked on me � and lawȝyng he seyde,</L><L N="41">" Leue Cristen man � y leue þat þou madde !</L><L N="42">Whouȝ schulde þei techen þe God � þat con not hemselue?</L><L N="43">Þei ben but jugulers � and iapers, of kynde,</L><L N="44">Lorels and Lechures � &amp; lemmans holden ;</L><L N="45">Neyþer in order ne out � but vn-neþe lybbeþ,</L><L N="46">And byiapeþ þe folke � wiþ gestes of Rome !</L><L N="47">It is but a faynt folk � i-founded vp-on iapes,</L><L N="48">Þei makeþ hem Maries men � (so þei men tellen),</L><L N="49">And lieþ on our Ladie � many a longe tale.</L><L N="50">And þat wicked folke � wymmen bi-traieþ,</L><L N="51">And bigileþ hem of her good � wiþ glauerynge wordes,</L><L N="52">And þerwiþ holden her hous � in harlotes werkes.</L><L N="53">And, so saue me God ! � I hold it gret synne</L><L N="54">To ȝyuen hem any good � swiche glotones to fynde,</L><L N="55">To maynteyne swiche maner men � þat mychel good destruyeþ.</L><L N="56">Ȝet seyn they in here sutilte � to sottes in townes,</L><L N="57">Þei comen out of Carmeli � Crist for to followen,</L><L N="58">&amp; feyneþ hem with holynes � þat yuele hem bisemeþ.</L><L N="59">Þei lyuen more in lecherie � and lieth in her tales</L><L N="60">Þan suen any god liife ; � but [lurken] in her selles,</L><L N="61">[And] wynnen werldliche god � &amp; wasten it in synne.</L><L N="62">And ȝif þei couþen her credo � oþer on Crist leueden,</L><L N="63">Þei weren nouȝt so hardie � swich harlotri vsen.</L><L N="64">Sikerli y can nouȝt fynden � who hem first founded,</L><L N="65">But þe foles foundeden hem-self � freres of the Pye,</L><L N="66">And maken hem mendynauns � &amp; marre þe puple.</L><L N="67">But what glut of þo gomes � may any good kachen,</L><L N="68">He will kepen it hym-self � &amp; cofren it faste,</L><L N="69">And þeiȝ his felawes fayle good �  for him he may steruen.</L><L N="70">Her money may bi-quest � &amp; testament maken,</L><L N="71">And no obedience bere � but don as [hem] luste.</L><L N="72">[And] ryȝt as Robertes men � raken aboute,</L><L N="73">At feires &amp; at ful ales � &amp; fyllen þe cuppe,</L><L N="74">And precheþ all of pardon � to plesen the puple.</L><L N="75">Her pacience is all based � &amp; but out to ferme,</L><L N="76">And pride is in her pouerte � þat litell is to preisen.</L><L N="77">And at þe lulling of oure Ladye � þe wymmen to lyken,</L><L N="78">And miracles of mydwyves � &amp; maken wymmen to wenen</L><L N="79">Þat þe lace of oure ladie smok � liȝteþ hem of children.</L><L N="80">Þei ne prechen nouȝt of Powel � ne penaunce for synne,</L><L N="81">But all of mercy &amp; mensk � þat Marie maie helpen.</L><L N="82">Wiþ sterne staues and stronge � þey ouer lond strakeþ</L><L N="83">Þider as her lemmans liggeþ � and lurkeþ in townes,</L><L N="84">(Grey grete-hedede quenes � wiþ gold by þe eiȝen),</L><L N="85">And seyn, þat here sustien þei ben � þat soiourneþ aboute ;</L><L N="86">And þus about þey gon � &amp; godes folke by-traieþ.</L><L N="87">It is þe puple þat Powel � preched of in his tyme ;</L><L N="88">He seyde of swich folk � þat so aboute wente,</L><L N="89">" Wepyng, y warne ȝow � of walkers aboute ;</L><L N="90">It beþ enemyes of þe cros � þat crist opon þolede.</L><L N="91">Swiche slomerers in slepe � slauþe is her ende,</L><L N="92">And glotony is her God � wiþ g[l]oppyng of drynk,</L><L N="93">And gladnes in glees � &amp; gret ioye y-maked ;</L><L N="94">In þe schendyng of swiche � schall mychel folk lawȝe.'</L><L N="95">Þperfore, frend, for þi feyþ � fond to don betere,</L><L N="96">Leue nouȝt on þo losels � but let hem forþ pasen,</L><L N="97">For þei ben fals in her feiþ � &amp; fele mo oþere."</L><L N="98">" Alas ! frere," quaþ I þo � " my purpos is i-failed,</L><L N="99">Now is my counfort a-cast ! � canstou no bote,</L><L N="100">Where y myȝte meten wiþ a man � þat myȝte me [wissen]</L></DIV2><DIV2 NODE="PPlCreed:1.2" TYPE="supplied line groups"><HEAD TYPE="supplied">Lines 101 through 200</HEAD><L N="101">For to connne my Crede � Crist for to folwen ?"</L><L N="102">"CERTEYNE, felawe," quaþ þe frere � " wiþ-outen any faile.</L><L N="103">Of all men opon mold � we Menures most scheweþ</L><L N="104">Þe pure Apostell[e]s life � wiþ penance on erþe,</L><L N="105">And suen hem in saunctite � &amp; suffren well harde.</L><L N="106">We haunten none tauernes � ne hobelen abouten ;</L><L N="107">At marketts &amp; myracles � we medleþ vs nevere ;</L><L N="108">We hondlen no money � but menelich faren,</L><L N="109">And haven hunger at [the] meate � at ich a mel ones.</L><L N="110">We hauen forsaken the worlde � &amp; in wo lybbeþ,</L><L N="111">In penaunce &amp; pouerte � &amp; precheþ þe puple,</L><L N="112">By ensample of oure life � soules to helpen ;</L><L N="113">And in pouertie praien � for all oure parteners</L><L N="114">Þat ȝyueþ vs any good � god to honouren,</L><L N="115">Oþer bell oþer booke � or breed to our fode,</L><L N="116">Oþer catell oþer cloþ � to coveren wiþ our bones,</L><L N="117">Money or money-worthe ; � here mede is in heven.</L><L N="118">For we buldeþ a burwȝ � a brod and a large,</L><L N="119">  A Chirche and A Chapaile � with chambers a-lofte,</L><L N="120">Wiþ wide windowes y-wrouȝt � &amp; walles well heye,</L><L N="121">Þat mote bene portreid and paynt � &amp; pulched ful clene,</L><L N="122">Wiþ gaie glittering glas � glowing as þe sonne.</L><L N="123">And myȝtestou amenden vs � wiþ money of þyn owne,</L><L N="124">Þou chuldest enely bifore Crist � in compas of gold</L><L N="125">In þe wide windowe westwarde � wel niȝo in the myddell,</L><L N="126">And seynt Fraunces himself � schall folden the in his cope,</L><L N="127">And presente the to the trynitie � and praie for thy synnes ;</L><L N="128">Þi name schall noblich ben wryten � &amp; wrouȝt for the nones,</L><L N="129">And, in remembrance of þe � y-rade þer for euer.</L><L N="130">And, broþer, be þou nouȝt aferd ; � [bythenk in] thyn herte,</L><L N="131">Þouȝ þou conne nouȝt þi Crede � kare þou no more.</L><L N="132">I schal asoilen þe, syre � &amp; setten it on my soule,</L><L N="133">And þou maie maken þis good � þenk þou non oþer."</L><L N="134">" SIRE," y saide, " in certaine � y schal gon &amp; asaye ;"--</L><L N="135">And he sette on me his honde � &amp; asoilede me clene,</L><L N="136">And þeir y parted him fro � wiþ-outen any peine,</L><L N="137">In couenant þat y come aȝen � Crist he me be-tauȝte.</L><L N="138">þanne saide y to my-self � " here semeþ litel trewþe !</L><L N="139">First to blamen his broþer � and bacbyten him foule,</L><L N="140">Þeire-as curteis Crist � clereliche saide,</L><L N="141">" Whow myȝt-tou in thine broþer eiȝe � a bare mote loken,</L><L N="142">And in þyn owen eiȝe � nouȝt a bem toten?</L><L N="143">See fyrst on þi-self � and siþen on anoþer,</L><L N="144">And clense clene þi syȝt � and kepe well þyn eiȝe,</L><L N="145">And for anoþer mannes eiȝe � ordeyne after.'</L><L N="146">And also y sey coueitise � catel to fongen,</L><L N="147">Þat Crist haþ clerliche forboden � &amp; clenliche destruede,</L><L N="148">And saide to his sueres � forsoþe on þis wise,</L><L N="149">" Nouȝt þi neiȝbours good � couet yn no tyme.'</L><L N="150">But charite &amp; chastete � ben chased out clene,</L><L N="151">But Crist seide, " by her fruyt � men shall hem ful knowen.' "</L><L N="152">Þanne saide y, " certeyn, sire � þou demest full trewe ! "</L><L N="153">ÞANNE þouȝt y to frayne þe first � of þis foure ordirs,</L><L N="154">And presede to þe prechoures � to proven here wille.</L><L N="155">[Ich] hiȝede to her house � to herken of more ;</L><L N="156">And whan y cam to þat court � y gaped aboute.</L><L N="157">Swich a bild bold, y-buld � opon erþe heiȝte</L><L N="158">Say i nouȝt in certeine � siþþe a longe tyme.</L><L N="159">Y ȝemede vpon þat house � &amp; ȝerne þeron loked,</L><L N="160">Whouȝ þe pileres weren y-peynt � and pulched ful clene,</L><L N="161">And queynteli i-coruen � wiþ curiouse knottes,</L><L N="162">Wiþ wyndowes well y-wrouȝt � wide vp o-lofte.</L><L N="163">And þanne y entrid in � and even-forþ went,</L><L N="164">And all was walled þat wone � þouȝ it wid were,</L><L N="165">Wiþ posternes in pryuytie � to pasen when hem liste ;</L><L N="166">Orcheȝardes and erberes � euesed well clene,</L><L N="167">And a curious cros � craftly entayled,</L><L N="168">Wiþ  tabernacles y-tiȝt � to toten all abouten.</L><L N="169">Þe pris of a plouȝ-lond � of penyes so rounde</L><L N="170">To aparaile þat pyler � were pure lytel.</L><L N="171">Þanne y munte me forþ � þe mynstre to knowen,</L><L N="172">And a-waytede a woon � wonderlie well y-beld</L><L N="173">Wiþ arches on eueriche half � &amp; belliche y-corven,</L><L N="174">Wiþ crochetes on corners � wiþ knottes of golde,</L><L N="175">Wyde wyndowes y-wrouȝt � y-written full þikke,</L><L N="176">Schynen wiþ schapen scheldes � to schewen aboute,</L><L N="177">Wiþ merkes of marchauntes � y-medled bytwene,</L><L N="178">Mo þan twenty and two � twyes y-noumbered.</L><L N="179">Þer is none heraud þat haþ � halt swich a rolle,</L><L N="180">Riȝt as a rageman � haþ rekned hem newe.</L><L N="181">Tombes opon tabernacles � tyld opon lofte,</L><L N="182">Housed in hirnes � harde set abouten,</L><L N="183">Of armede alabaustre � clad for þe nones,</L><L N="184">[Made vpon marbel � in many maner wyse,</L><L N="185">Knyghtes in her conisantes � clad for þe nones,]</L><L N="186">All it semed seynteg � y-sacred opon erþe ;</L><L N="187">And louely ladies y-wrouȝt � leyen by her sydes</L><L N="188">In many gay garmentes � þat weren gold-beten.</L><L N="189">Þouȝ þe tax of ten ȝer � were trewly y-gadered,</L><L N="190">Nolde it nouȝt maken þat hous � half, as y trowe.</L><L N="191">Þanne kam I to þat cloister � &amp; gaped abouten</L><L N="192">Whouȝ it was pilered and peynt � &amp; portred well clene,</L><L N="193">All y-hyled wiþ leed � lowe to þe stones,</L><L N="194">And y-paued wiþ peynt til � iche poynte after oþer ;</L><L N="195">Wiþ kundites of clene tyn � closed all aboute,</L><L N="196">Wiþ  lauoures of latun � louelyche y-greithed.</L><L N="197">I trowe þe gaynage of þe ground � in a gret schire</L><L N="198">Nolde aparaile þat place � oo poynt til other ende.</L><L N="199">Þanne was þe chaptire-hous wrouȝt � as a greet chirche,</L><L N="200">Coruen and couered � and queyntliche entayled ;</L><L N="201">Wiþ  semlich selure � y-set on lofte ;</L></DIV2><DIV2 NODE="PPlCreed:1.3" TYPE="supplied line groups"><HEAD TYPE="supplied">Lines 201 through 300</HEAD><L N="202">As a Parlement-hous � y-peynted aboute.</L><L N="203">Þanne ferd y into fraytour � and fond þere an oþer,</L><L N="204">An halle for an heyȝ kinge � an housholde to holden,</L><L N="205">Wiþ brode bordes aboute � y-benched wel clene,</L><L N="206">Wiþ windowes of glas � wrouȝt as a Chirche.</L><L N="207">Þanne walkede y ferrer � &amp; went all abouten,</L><L N="208">And seiȝ halles full hyȝe � &amp; houses full noble,</L><L N="209">Chambers wiþ chymneyes � &amp; Chapells gaie ;</L><L N="210">And kychens for an hyȝe kinge � in castells to holden,</L><L N="211">And her dortour y-diȝte � wiþ dores ful stronge ;</L><L N="212">Fermery and fraitur � with fele mo houses,</L><L N="213">And all strong ston wall � sterne opon heiþe,</L><L N="214">Wiþ gaie garites &amp; grete � &amp; iche hole y-glased ;</L><L N="215">[And oþere] houses y-nowe � to herberwe þe queene.</L><L N="216">And ȝet þise bilderes wilne beggen � a bagg-ful of wheate       </L><L N="217">Of a pure pore man � þat maie oneþe paie</L><L N="218">Half his rente in a ȝer � and half ben behynde !</L><L N="219">Þanne turned y aȝen � whan y hadde all y-toted,</L><L N="220">And fond in a freitour � a frere on a benche,</L><L N="221">   A greet cherl &amp; a grym � growen as a tonne,</L><L N="222">Wiþ a face as fat � as a full bledder,</L><L N="223">Blowen bretfull of breþ � &amp; as a bagge honged</L><L N="224">On boþen his chekes, &amp; his chyn � wiþ a chol lollede,</L><L N="225">As greet as a gos eye � growen all of grece ;</L><L N="226">Þat all wagged his fleche � as a quyk myre.</L><L N="227">His cope þat biclypped him � wel clene was it folden,</L><L N="228">Of double worstede y-dyȝt � doun to þe hele ;</L><L N="229">His kyrtel of clene whijt � clenlyche y-sewed ;</L><L N="230">Hyt was good y-now of ground � greyn for to beren.</L><L N="231">I haylsedo þat herdeman � &amp; hendliche y saide,</L><L N="232">" Gode syre, for Godes loue � canstou me graiþ tellen</L><L N="233">To any worþely wijȝt � þat [wissen] me couþe</L><L N="234">Whou y schulde conne my Crede � Crist for to folowe,</L><L N="235">Þat leuede lelliche him-self � &amp; lyuede þerafter,</L><L N="236">Þat feynede non falshede � but fully Crist suwede ?</L><L N="237">For sich a certeyn man � syker wold y trosten,</L><L N="238">Þat he wolde telle me þe trewþe � and turne to none oþer.</L><L N="239">And an Austyn þis ender daie � egged me faste ;</L><L N="240">Þat he wolde techen me wel � he plyȝt me his treuþe,</L><L N="241">And seyde me, " serteyne � syþen Crist died</L><L N="242">Oure ordir was [euelles] � &amp; erst y-founde.' "</L><L N="243">" FYRST, felawe !" quaþ he � " fy on his pilche !</L><L N="244">He is but abortijf � eked wiþ cloutes !</L><L N="245">He holdeþ his ordynaunce � wiþe hores and þeues,</L><L N="246">And purchaseþ hem pryuileges � wiþ penyes so rounde ;</L><L N="247">It is a pur pardoners craft � proue &amp; asaye !</L><L N="248">For haue þei þi money � a moneþ þerafter,</L><L N="249">Certes, þeiȝ þou come aȝen � he nyl þe nouȝt knowen.</L><L N="250">But, felawe, our foundement � was first of þe oþere,</L><L N="251">And we ben founded fulliche � wiþ-outen fayntise ;</L><L N="252">And we ben clerkes y-cnowen � cunnynge in scole,</L><L N="253">Proued in procession � by processe of lawe.</L><L N="254">Of oure ordre þer beþ � bichopes wel manye,</L><L N="255">Seyntes on sundry stedes � þat suffreden harde ;</L><L N="256">And we ben proued þe prijs � of popes at Rome,</L><L N="257">And of gretest degre � as godspelles telleþ."</L><L N="258">" A ! syre," quaþ y þanne � " þon seyst a gret wonder,</L><L N="259">Siþen Crist seyd hym-self � to all his disciples,</L><L N="260">" Which of ȝou þat is most � most schal he werche,</L><L N="261">And who is goer byforne � first schal he seruen.'</L><L N="262">And seyde, " he sawe satan � sytten full heyȝe</L><L N="263">And ful lowe ben y-leyd ;' � in lyknes he tolde,</L><L N="264">Þat in pouernesse of spyrit � is spedfullest hele,</L><L N="265">And hertes of heynesse � harmeþ þe soule.</L><L N="266">And þerfore, frere, fare well � here fynde y but pride ;</L><L N="267">Y preise nouȝt þi preching � but as a pure myte."</L><L N="268">And anger[l]ich y wandrede � þe Austyns to proue,</L><L N="269">And mette wiþ a maister of þo men � &amp; meklich y seyde,</L><L N="270">" Maister, for þe moder loue � þat Marie men kalleþ,</L><L N="271">Knowest þou ouȝt þer þou comest � a creatour on erþe,</L><L N="272">Þat coude me my Crede teche � and trewliche enfourme,</L><L N="273">Wiþ-outen flaterynge fare � &amp; noþing feyne ?</L><L N="274">Þat folweþ fulliche þe feiþ � and none other fables,</L><L N="275">Wiþ-outen gabbynge of glose � as þe godspelles telleþ ?</L><L N="276">A Menour haþ me holly by-hyȝt � to helen my soule,</L><L N="277">For he seiþ þat her sekte � is sykerest on erþe,</L><L N="278">And ben kepers of þe keye � þat Cristendome helpeþ,</L><L N="279">And pur[l]iche in pouerte � þe apostells þey suweþ."</L><L N="280">" ALAS ! ' quaþ þe frier � " almost y madde in mynde,</L><L N="281">To sen houȝ þis Minoures � many men begyleth !</L><L N="282">Soþli, somme of þo gomes � haþ more good him-selue</L><L N="283">Þan ten knyȝtes þat y knowe � of catell in cofers !</L><L N="284">In fraytour þei faren best � of all þe foure orders,</L><L N="285">And [vsen] ypocricie � in all þat þey werchen,</L><L N="286">And prechen all of parfitnes � but loke now, y þe praye,</L><L N="287">Nouȝt but profre hem in pryvite � a [peny] for a masse,</L><L N="288">And, but his cnaue be prest � put out myne eiȝe,</L><L N="289">Þouȝ he hadde more money hid � þan marchantes of wolle !</L><L N="290">Loke houȝ þis loresmen � lordes bytrayen,</L><L N="291">Seyn þat þey folwen fully � Fraunceses rewle,</L><L N="292">Þat in cotynge of his cope � is more cloþ y-folden</L><L N="293">Þan was in Fraunces froc � whan he hem first made.</L><L N="294">And ȝet, vnder þat cope � a cote haþ he furred,</L><L N="295">Wiþ foyns, or wiþ fitchewes � oþer fyn beuer,</L><L N="296">And þat is cutted to þe kne � &amp; queyntly y-botend,</L><L N="297">Lest any spirituall man � aspie þat gile.</L><L N="298">Fraunces bad his breþeren � barfote to wenden ;</L><L N="299">Non han þei bucled schon � for bleynynge of her heles,</L><L N="300">And hosen in harde weder � y-hamled by þe ancle,</L></DIV2><DIV2 NODE="PPlCreed:1.4" TYPE="supplied line groups"><HEAD TYPE="supplied">Lines 301 through 400</HEAD><L N="301">And spicerie sprad in her purse � to parten where hem lust.</L><L N="302">Lordes loueth hem well � for þei so lowe crouchen ;</L><L N="303">But knewen men her cautel � &amp; her queynt wordes,</L><L N="304">Þei wolde worchyhen hem � nouȝt but a litel,</L><L N="305">Þe image of ybocricie � ymped vpon fendes.</L><L N="306">But, sone, ȝif þou wilte ben syker � seche þou no ferther,</L><L N="307">We friers be þe first � and founded vpon treuþe.</L><L N="308">Paul primus [heremita] � put vs him-selue</L><L N="309">Awey into wildernes � þe werlde to dispisen ;</L><L N="310">And þere we leng[e]den full longe � &amp; lyueden full harde,</L><L N="311">For-to all þis freren folke � weren founded in townes,</L><L N="312">And tauȝten vntrulie ; � and þat we well aspiede,</L><L N="313">And for chefe charitie � we chargeden vs seluen ;</L><L N="314">In amending of þis men � we maden oure celles</L><L N="315">To ben in cyties y-set � to styȝtle þe people,</L><L N="316">Preching &amp; praying � as profetes schulden ;</L><L N="317">And so we holden vs þe heued � of all holy chirche.</L><L N="318">We haue power of the pope � purliche assoilen</L><L N="319">All þat helpen our hous � in helpe of her soules,</L><L N="320">To dispensen hem wiþ � in dedes of synne ;</L><L N="321">All þat amendeth oure hous � in money oþer elles,</L><L N="322">Wiþ corne oþer catell � or cloþes of beddes,</L><L N="323">Oþer- bedys or broche � or breed for our fode.</L><L N="324">And ȝif þou hast any good � &amp; wilt þi-selfe helpen,</L><L N="325">Helpe vs hertliche þerwiþe � &amp; here I vndertake,</L><L N="326">Þou schalt ben broþer of our hous � &amp; a boke habben</L><L N="327">(At þe next chaptire) � clereliche ensealed ;</L><L N="328">And þanne oure prouinciall � haþ power to assoilen</L><L N="329">Alle sustren &amp; breþeren � þat beþ of our order.</L><L N="330">And þouȝ þou conne nouȝt þi Crede � knele downe here ;</L><L N="331">My soule y sette for þyn � to asoile þe clene,</L><L N="332">In Couenaunt þat þou come againe �  &amp; katell vs bringe."</L><L N="333">And þanne loutede y adoun � &amp; he me leue grauntede,</L><L N="334">And so I partid him fro � &amp; þe frere left.</L><L N="335">Þanne seid I to my-self � " here is no bote ;</L><L N="336">Heere pride is þe pater-noster � in preyinge of synne ;</L><L N="337">Here Crede is coueytise ; � now can y no ferþer,</L><L N="338">Ȝet will y fonden forþ � &amp; fraynen þe Karmes."</L><L N="339">ÞANNE totede into a tauerne � &amp; þer y aspyede</L><L N="340">    Two frere Karmes � wiþ a full coppe.</L><L N="341">Þere y auntrede me in � &amp; ai[s]liche y seide,</L><L N="342">" Leue syre, for þe lordes loue � þat þou on leuest,</L><L N="343">Lere me to som man � my Crede for to lerne,</L><L N="344">Þat lyueþ in [lel] lijf � and loueþ no synne,</L><L N="345">And gloseþ nouȝt þe godspell � but halt Godes he[s]tes,</L><L N="346">And neþer money ne mede � ne may him nouȝt letten</L><L N="347">But werchen after Godes worde � wiþ-outen any faile.</L><L N="348">  A prechour y-professed � haþ pliȝt me his trewþe</L><L N="349">To techen me trewlie ; � but woldest þou me tellen</L><L N="350">For þei ben certayne men � &amp; syker on to trosten,</L><L N="351">Y wolde quyten þe þi mede � as my miȝte were."</L><L N="352">"    A TREFLE   quaþ he  " trewlie ! � his  treuþ is full litell !</L><L N="353">He dyned nouȝt wiþ Domynike � siþe Crist deide !</L><L N="354">For wiþ þe princes of pride � þe prechours dwellen ;</L><L N="355">Þei bene as digne as þe devel � þat droppeþ fro heuene.</L><L N="356">Wiþ hertes of heynesse � wouȝ halwen þei chirches</L><L N="357">And deleþ in devynitie � as dogges doþ bones !</L><L N="358">Þei medleth wiþ messages � &amp; mariages of grete ;</L><L N="359">Þey leeuen wiþ lordes � wiþ lesynges y-nowe ;</L><L N="360">Þey  biggeþ   hem  bichopryches  �  wiþ   bagges  of golde ;</L><L N="361">Þei wilneþ worchipes-- � but waite on her dedes !</L><L N="362">Herken at Herdforþe � hou þat þey werchen,</L><L N="363">And loke whou þat þei lyven � &amp; leeue as þou fyndest.</L><L N="364">Þey [ben] counseilours of kinges �  Crist wot þe soþe,</L><L N="365">Whou þey [curry] kinges � &amp; her back claweþ !</L><L N="366">God lene hem leden well � in lyvinge of heven,</L><L N="367">And glose hem nouȝt for her good � to greven her soules !</L><L N="368">  Y pray þe, where ben þei pryue � wiþ any pore wiȝtes,</L><L N="369">Þat maie not amenden her hous � ne amenden hem- seluen ?</L><L N="370">Þei prechen in proude harte � &amp; preiseþ her order,</L><L N="371">And werdliche worchype � wilneþ in erþe.</L><L N="372">Leeue it well, lef man � &amp; men ryȝt-lokede,</L><L N="373">Þer is more pryue pride � in prechours hertes</L><L N="374">Þan þer lefte in Lucyfer � er he were lowe fallen ;</L><L N="375">Þey ben digne as dich water � þat dogges in bayteþ</L><L N="376">Loke a ribaut of hem � þat can nouȝt wel reden</L><L N="377">His rewle ne his respondes � but be pure rote,</L><L N="378">Als as he were a connynge Clerke � he casteþ þe lawes,</L><L N="379">Nouȝt lowli but lordly � &amp; leesinges lyeþ.</L><L N="380">For ryȝt as Menoures � most ypocricie vseþ,</L><L N="381">Ryȝt so ben Prechers proude � purlyche in herte.</L><L N="382">But, Cristen creatour � we Karmes first comen</L><L N="383">Even in Elyes tyme � first of hem all,</L><L N="384">And lyven by our Lady � &amp; lelly hir seruen</L><L N="385">In clene comun life � kepen vs out of synne ;</L><L N="386">Nowt proude as prechours beþ � but prayen full still</L><L N="387">For all þe soules and þe lyves � þat we by lybbeth.</L><L N="388">We connen on no queyntyse � (Crist wot þe soþe !)</L><L N="389">But bysieþ vs in oure bedes � as vs best holdeþ.</L><L N="390">And þerfore, leue leel man � leeue þat ich sygge,</L><L N="391">  A masse of vs mene men � is of more mede</L><L N="392">And passeth all praiers � of þies proude freers.</L><L N="393">And þou wilt ȝyuen vs any good � y would þe here graunten</L><L N="394">To taken all þy penance � in peril of my soule ;</L><L N="395">And þouȝ þou conne nouȝt þy crede � clene þe assoile,</L><L N="396">So þat þou mowe amenden our hous � wiþ money oþer elles,</L><L N="397">Wiþ som katell oþer corne � or cuppes of siluer."</L><L N="398">" TREWELY, frere," quaþ y þo � " to tellen þe þe soþe,</L><L N="399">     Þer is no peny in my palke � to payen for my mete ;</L><L N="400">I haue no good ne no gold � but go þus abouten,</L></DIV2><DIV2 NODE="PPlCreed:1.5" TYPE="supplied line groups"><HEAD TYPE="supplied">Lines 401 through 500</HEAD><L N="401">And travaile full trewlye � to wynnen withe my fode.</L><L N="402">But woldest þou for godes loue � lerne me my Crede,</L><L N="403">    Y schuld don for þy will � whan I wele hadde."</L><L N="404">" Trewlie," quaþ þe frere � " a fol y þe holde !</L><L N="405">Þou woldest not weten þy fote � &amp; woldest fich kacchen !</L><L N="406">Our pardon &amp; oure preiers � so beþ þey nouÞt parted,</L><L N="407">Oure power lasteþ nouȝt so feer � but we some peny fongen.</L><L N="408">Fare well," quaþ þe frere � " for y mot heþen fonden,</L><L N="409">And hyen to an houswife � þat haþ vs bequeþen</L><L N="410">Ten pounde in hir testament � to tellen þe soþe.</L><L N="411">Ho draweþ to þe deþe-warde � but ȝet I am in drede</L><L N="412">Lest ho turne her testament � &amp; þerfore I hyȝe</L><L N="413">To hauen hir to our hous � and henten ȝif y miȝte</L><L N="414">An Anuell for myn owen [vse] � to helpen to cloþe."</L><L N="415">" Godys forbode," quaþ [his] fellawe � " but ho forþ passe</L><L N="416">Wil ho is in purpose � wiþ vs to departen ;</L><L N="417">God let her no lenger lyven � for letteres ben manye."</L><L N="418">ÞANNE turned y me forþe � and talked to my-selue</L><L N="419">    Of þe falshede of þis folk � whou feiþles they [weren].</L><L N="420">And as y wente be þe Þaie � wepynge for sorowe,</L><L N="421">[I] seiȝ a sely man me by � opon þe plow hongen.</L><L N="422">His cote was of a cloute � þat cary was y-called,</L><L N="423">His hod was full of holes � &amp; his heer oute,</L><L N="424">Wiþ his knopped schon � clouted full þykke ;</L><L N="425">His ton toteden out � as he þe londe treddede,</L><L N="426">His hosen ouerhongen his hokschynes � on eueriche a side,</L><L N="427">Al beslombred in fen � as he þe plow folwede ;</L><L N="428">Twey myteynes, as mete � maad all of cloutes ;</L><L N="429">Þe fyngers weren for-werd � &amp; ful of fen honged.</L><L N="430">Þis whit waselede in þe [fen] � almost to þe ancle,</L><L N="431">Foure roþeren hym by-forn � þat feble were [worþen] ;</L><L N="432">Men myȝte reken ich a ryb � so reufull þey weren.</L><L N="433">His wijf walked him wiþ � wiþ a longe gode,</L><L N="434">In a cutted cote � cutted full heyȝe,</L><L N="435">Wrapped in a wynwe schete � to weren hire fro weders,</L><L N="436">Barfote on þe bare ijs � þat þe blod folwede.</L><L N="437">And at þe londes ende laye � a litell crom-bolle,</L><L N="438">And þeron lay a litell childe � lapped in cloutes,</L><L N="439">And tweyne of tweie ȝeres olde � opon a-noþer syde,</L><L N="440">And alle þey songen o songe � þat sorwe was to heren ;</L><L N="441">Þey crieden alle o cry � a carefull note.</L><L N="442">Þe sely man siȝede sore, &amp; seide � " children, beþ stille !"</L><L N="443">Þis man loked opon me � &amp; leet þe plow stonden,</L><L N="444">And seyde, " sely man, why syȝest þou so harde ?</L><L N="445">Ȝif þe lakke lijflode � lene þe ich will</L><L N="446">Swich good as God haþ sent � go we, leue broþer."</L><L N="447">Y saide þanne, " naye, sire � my sorwe is wel more ;</L><L N="448">For y can nouȝt my Crede � y kare well harde ;</L><L N="449">For y can fynden no man � þat fully byleueþ,</L><L N="450">To techen me þe heyȝe weie � &amp; þerfore I wepe.</L><L N="451">For y haue [fonded] þe freers � of þe foure orders,</L><L N="452">For þere I wende haue wist � but now my wit lakkeþ ;</L><L N="453">And all my hope was on hem � &amp; myn herte also ;</L><L N="454">But þei ben fully feiþles � and þe fend sueþ."</L><L N="455">" A ! broþer," quaþ he þo � " beware of þo foles !</L><L N="456">For Crist seyde him-selfe � "of swiche y ȝou warne,'</L><L N="457">And false profetes in þe feiþ � he fulliche hem calde,</L><L N="458">" In vestimentis ouium � but onlie wiþ-inne</L><L N="459">Þei ben wilde wer-wolues � þat wiln þe folk robben'</L><L N="460">Þe fend founded hem first � þe feiþ to destroie,</L><L N="461">And by his craft þei comen in � to combren þe chirche,</L><L N="462">By þe coueiteise of his craft � þe curates to helpen ;</L><L N="463">But now þey hauen an hold � þey harmen full many.</L><L N="464">Þei don nouȝt after Domynick � but dreccheþ þe puple,</L><L N="465">Ne folwen nouȝt Fraunces � but falslyche lybben,</L><L N="466">And Austynes rewle � þei rekneþ but a fable,</L><L N="467">But purchaseþ hem pryuylege � of popes at Rome.</L><L N="468">Þei coueten confessions � to kachen some hire,</L><L N="469">And sepultures also � some wayten to cacchen ;</L><L N="470">But oþer cures of Cristen � þei coveten nouȝt to haue,</L><L N="471">But þere as wynnynge lijþ � he lokeþ none oþer."</L><L N="472">" Whouȝ schal y nemne þy name � þat neiȝboures þe kalleþ ?"</L><L N="473">" Peres," quaþ he, " þe pore man � þe plowe-man y hatte."</L><L N="474">" A ! Peres," quaþ y þo � " y pray þe, þou me telle</L><L N="475">More of þise tryflers � hou trechurly þei libbeþ ?</L><L N="476">For ichon of hem haþ told me � a tale of þat oþer,</L><L N="477">Of her wicked lijf � in werlde þat hy lybbeþ.</L><L N="478">I trowe þat some wikked wyȝt � wrouȝte þis orders</L><L N="479">[Þoruȝ] þat gleym of þat gest � þat Golias is y-calde,</L><L N="480">Oþer ells Satan him-self � sente hem fro hell</L><L N="481">To cumbren men wiþ her craft � Cristendome to schenden ? "</L><L N="482">" Dere broþer," quaþ Peres � " þe devell is ful queynte ;</L><L N="483">To encombren holy Churche � he casteþ ful harde,</L><L N="484">And fluricheþ his falsnes � opon fele wise,</L><L N="485">And fer he casteþ to-forn � þe folke to destroye.</L><L N="486">Of þe kynrede of Caym � he caste þe freres,</L><L N="487">And founded hem on Farysens � feyned for gode ;</L><L N="488">But þei wiþ her fals faiþ � michel folk schendeþ,</L><L N="489">Crist calde hem him-self � kynde ypocrites ;</L><L N="490">How often he cursed hem � well can y tellen</L><L N="491">He seide ones him-self � to þat sory puple,</L><L N="492">" Wo worþe ȝou, wyȝtes � wel lerned of þe lawe !'</L><L N="493">Eft he seyde to hem-selfe � " wo mote ȝou worþen,</L><L N="494">Þat þe toumbes of profetes � tildeþ vp heiȝe !</L><L N="495">Ȝoure faderes fordeden hem � &amp; to þe deþ hem brouȝte.'</L><L N="496">Here y touche þis two � twynnen hem I þenke ;</L><L N="497">Who wilneþ ben wisere of lawe � þan lewde freres,</L><L N="498">And in multitude of men � ben maysters y-called,</L><L N="499">And wilneþ worchips of þe werlde � &amp; sitten wiþ heye,</L><L N="500">And leueþ louynge of God � and lownesse behinde ?</L></DIV2><DIV2 NODE="PPlCreed:1.6" TYPE="supplied line groups"><HEAD TYPE="supplied">Lines 501 through 600</HEAD><L N="501">And in beldinge of tombes � þei trauaileþ grete</L><L N="502">To chargen her chirche-flore � and chaungen it ofte.</L><L N="503">And þe fader of þe freers � defouled hir soules,</L><L N="504">þat was þe dygginge devel � þat dreccheþ men ofte.</L><L N="505">Þe divill by his dotage � dissaueþ þe chirche,</L><L N="506">And put in þe prechours � y-paynted wiþouten</L><L N="507">And by his queyntise þey comen in � þe curates to helpen,</L><L N="508">But þat harmede hem harde � and halp hem full litell !</L><L N="509">But Austines ordynaunce � was on a good trewþe,</L><L N="510">And also Domynikes dedes � weren [deruelich] y-vsed,</L><L N="511">And Frauncis founded his folke � fulliche on trewþe,</L><L N="512">Pure parfit prestes � in penaunce to lybben,</L><L N="513">In loue and in lownesse � &amp; lettinge of pride,</L><L N="514">Grounded on þe godspell � as God bad him-selue.</L><L N="515">But now þe glose is so greit � in gladding tales</L><L N="516">Þat turneþ vp two-folde � vnteyned opon trewþe,</L><L N="517">Þat þei bene cursed of Crist � y can hem well proue ;</L><L N="518">Wiþ-outen his blissinge � bare beþ þey in her werkes.</L><L N="519">For Crist seyde him-selfe � to swiche as him folwede,</L><L N="520">" Y-blessed mote þei ben � þat mene ben in soule ;"</L><L N="521">And alle pouere in gost � God him-self blisseþ.</L><L N="522">Whou fele freers fareþ so � fayn wolde y knowe !</L><L N="523">Proue hem in proces � &amp; pynch at her ordre,</L><L N="524">And deme hem after þat þey don � &amp; dredles, y leue</L><L N="525">Þei willn wexen pure wroþ � wonderliche sone,</L><L N="526">And schewen þe a scharp will � in a schort tyme,</L><L N="527">To wilne wilfully wraþþe � &amp; werche þerafter.</L><L N="528">Wytnesse on Wycliff � þat warned hem wiþ trewþe ;</L><L N="529">For he in goodnesse of gost � grayþliche hem warned</L><L N="530">To wayuen her wik[e]dnesse � &amp; werkes of synne.</L><L N="531">Whou sone þis sori men � [seweden] his soule,</L><L N="532">And oueral lollede him � wiþ heretykes werkes !</L><L N="533">And so of þe blessinge of God � þei bereþ litel mede.</L><L N="534">Afterward anoþer � onliche he blissede,</L><L N="535">Þe meke of þe [myddel-erde] � þouruȝ myȝt of his fader.</L><L N="536">Fynd foure freres in a flok � þat folweþ þat rewle,</L><L N="537">Þanne haue y tynt all my tast � touche and assaie !</L><L N="538">Lakke hem a litil wiȝt � &amp; here lijf blame,</L><L N="539">But he lepe vp on heiȝ � in hardynesse of herte,</L><L N="540">And nemne þe anon nouȝt � &amp; þi name lakke</L><L N="541">Wiþ proude wordes apert � þat passeth his rule,</L><L N="542">Boþe wiþ " þou leyest, &amp; þou lext' � in heynesse of sowle,</L><L N="543">And turne as a tyrant � þat turmenteþ him-selue,</L><L N="544">A lord were loþere � for to leyne a k[n]aue</L><L N="545">Þanne swich a beggere � þe beste in a toun !</L><L N="546">Loke nowe, leue man � beþ nouȝt þise i-lyke</L><L N="547">Fully to þe Farisens � in fele of þise poyntes ?</L><L N="548">Al her brod beldyng � ben belded withe synne,</L><L N="549">And in worchipe of þe werlde � her wynnynge þei holden ;</L><L N="550">Þei schapen her chapolories � &amp; streccheþ hem brode,</L><L N="551">And launceþ heiȝe her hemmes � wiþ babelyng in stretes ;</L><L N="552">Þei ben y-sewed wiþ whiȝt silk � &amp; semes full queynte,</L><L N="553">Y-stongen wiþ stiches � þat stareþ as siluer.</L><L N="554">And but freres ben first y-set � at sopers &amp; at festes,</L><L N="555">Þei wiln ben wonderly wroþ � ywis, as y trowe ;</L><L N="556">But þey ben at þe lordes borde � louren þey willeþ,</L><L N="557">He mot bygynne þat borde � a beggere, (wiþ sorwe !</L><L N="558">And first sitten in se � in her synagoges,</L><L N="559">Þat beþ here heyȝe helle-hous � of Kaymes kynde !</L><L N="560">For þouȝ a man in her mynster � a masse wolde heren,</L><L N="561">His siȝt schal so [be] set � on sundrye werkes,</L><L N="562">Þe penounes &amp; þe pomels � &amp; poyntes of scheldes</L><L N="563">Wiþ-drawen his deuocion � &amp; dusken his herte ;</L><L N="564">I likne it to a lym-ȝerde � to drawen men to hell,</L><L N="565">And to worchipe of þe fend � to wraþþen þe soules.</L><L N="566">And also Crist him-selfe seide � to swiche ypocrites,</L><L N="567">" He loueþ in markettes ben met � wiþ gretynges of pouere,</L><L N="568">And lowynge of lewed men � in Lent[e]nes tyme.'</L><L N="569">For þei han of bichopes y-bouȝt � wiþ her propre siluer,</L><L N="570">And purchased of penaunce � þe puple to assoile.</L><L N="571">But money may maken � mesur of þe peyne,</L><L N="572">(After þat his power is to payen) � his penance schal faile.</L><L N="573">(God lene it be a good help � for hele of þe soules !</L><L N="574">And also þis myster men � ben maysters icalled,</L><L N="575">Þat þe gentill Iesus � generallyche blamed,</L><L N="576">And þat poynt to his apostells � purly defended.</L><L N="577">But freres hauen forȝetten þis � (and þe fend suweþ,</L><L N="578">He þat maystri louede � Lucifer þe olde),</L><L N="579">Wher Fraunceis or Domynik � oþer Austen ordeynide</L><L N="580">Any of þis dotardes � doctur to worþe,</L><L N="581">Masters of dyvinitie � her matens to leue,</L><L N="582">And chereliche as a cheueteyne � his chambre to holden</L><L N="583">Wiþ chymene &amp; chapell � &amp; chesen whan him liste,</L><L N="584">And serued as a souereine � &amp; as a lorde sitten.</L><L N="585">Swiche a gome godes wordes � grysliche gloseþ ;</L><L N="586">Y trowe, he toucheþ nouȝt þe text � but takeþ it for a tale.</L><L N="587">God forbad to his folke � &amp; fullyche defended</L><L N="588">Þey schulden nouȝt stodyen biforn � ne sturen her wittes,</L><L N="589">But sodenlie þe [same] word � with her mowþ schewe</L><L N="590">Þat weren ȝeuen hem of God � þoruȝ gost of him-selue.</L><L N="591">Now mot a frere studyen � &amp; stumblen in tales,</L><L N="592">And leuen his matynes � &amp; no masse singen,</L><L N="593">And loken hem lesynges � þat likeþ þe puple,</L><L N="594">To purchasen him his pursfull � to paye for þe drynke.</L><L N="595">And broþer, when bernes ben full � &amp; holly tyme passed,</L><L N="596">Þanne comen cursed freres � &amp; croucheþ full lowe ;</L><L N="597">A losel, a lymitour � ouer all þe lond lepeþ,</L><L N="598">And loke, þat he leue non house � þat somwhat he ne lacche ;</L><L N="599">And þer þei gilen hem-self � &amp; godes worde turneþ.</L><L N="600">Bagges and beggyng � he bad his folk leuen,</L></DIV2><DIV2 NODE="PPlCreed:1.7" TYPE="supplied line groups"><HEAD TYPE="supplied">Lines 601 through 700</HEAD><L N="601">And only seruen him-self � &amp; hijs rewle sechen,</L><L N="602">And all þat nedly nedeþ � þat schuld hem nouȝt lakken.</L><L N="603">Whereto beggen þise men � and ben nouȝt so feble ;</L><L N="604">(Hem faileþ no furrynge � ne cloþes at full),</L><L N="605">But for a lustfull lijf � in lustes to dwellen ?</L><L N="606">Wiþ-outen any trauaile � vntrewliche [hy] lybbeth.</L><L N="607">Hy beþ nouȝt maymed men � ne no mete lakkeþ,</L><L N="608">Y-cloþed in curious cloþ � &amp; clenliche arayed.</L><L N="609">It is a laweles lijf � as lordynges vsen,</L><L N="610">Neyþer ordeyned in ordir � but onlie libbeþ.</L><L N="611">Crist bad blissen � bodies on erþe</L><L N="612">Þat wepen for wykkednes � þat he byforne wrouȝte ;--</L><L N="613">Þat ben fewe of þo freres � for þei ben ner dede</L><L N="614">And put all in pur [claþ] � wiþ pottes on her hedes ;</L><L N="615">Þanne [he] waryeþ &amp; wepeþ � &amp; wicheþ after heuen,</L><L N="616">And fyeþ on her falshedes � þat þei bifore deden ;</L><L N="617">And þerfore of þat blissinge � trewlie, as y trowe,</L><L N="618">Þei may trussen her part � in a terre powȝe !</L><L N="619">All þo blissed beþ � þat bodyliche hungreþ ;--</L><L N="620">Þat ben þe pore penyles � þat han ouer-passed</L><L N="621">Þe poynt of her pris lijf � in penaunce of werkes,</L><L N="622">And mown nouȝt swynken ne sweten � but ben swyþe feble,</L><L N="623">Oþer maymed at myschef � or meseles syke,</L><L N="624">And here good is a-gon � &amp; greueþ hem to beggen.</L><L N="625">Þer is no frer in feiþ � þat fareþ in þis wise ;</L><L N="626">But he maie beggen his bred � his bed is ygreiþed ;</L><L N="627">Vnder a pot he schal be put � in a pryvie chambre,</L><L N="628">Þat he schal lyuen ne last � but litell while after !</L><L N="629">Al-miȝti god &amp; man � þe merciable blessed</L><L N="630">Þat han mercy on men � þat misdon hem here ;--</L><L N="631">But whoso for-gabbed a frere � y-founden at þe stues,</L><L N="632">And brouȝte blod of his bodi � on bak or on side,</L><L N="633">Hym were as god greuen � a greit lorde of rentes.</L><L N="634">He schulde sonner bene schryven � (schortlie to tellen</L><L N="635">Þouȝ he kilde a comlye knyȝt � &amp; compased his morþer,</L><L N="636">Þanne a buffet to beden � a beggere frere.</L><L N="637">Þe clene hertes Crist � he curtey[s]liche blissed,</L><L N="638">Þat [coueten] no katel � but Cristes full blisse,</L><L N="639">Þat leeueþ fulliche on God � &amp; lellyche þenkeþ</L><L N="640">On his lore and his lawe � &amp; lyueþ opon trewþe ;--</L><L N="641">Freres han forȝeten þis � &amp; folweþ an oþer ;</L><L N="642">Þat þei may henten, þey holden � by-hirneþ it sone.</L><L N="643">Heir hertes ben clene y-hid � in her hiȝe cloistre,</L><L N="644">As kurres from kareyne � þat is cast in dyches !</L><L N="645">And parfite Crist � þe pesible blissed,</L><L N="646">Þat bene suffrant &amp; sobre � &amp; susteyne anger ;--</L><L N="647">A-say of her sobernesse � &amp; þou miȝt y-knowen,</L><L N="648">Þer is no waspe in þis werlde � þat will wilfullok[e]r styngen,</L><L N="649">For stappyng on a too � of a styncande frere !</L><L N="650">For neþer souereyn ne soget � þei ne suffreþ neuer ;</L><L N="651">All þe blissing of God � beouten þei walken ;</L><L N="652">For of her suffraunce, for soþe � men seþ but litell !</L><L N="653">Alle þat persecution � in pure lijf suffren,</L><L N="654">Þei han þe benison of god � blissed in erþe ;--</L><L N="655">  Y praie, parceyue now � þe pursut of a frere,</L><L N="656">In what measure of meknesse � þise men deleþ.</L><L N="657">Byhold opon Wat Brut � whou bisiliche þei pursueden</L><L N="658">For he seyde hem þe soþe � &amp; ȝet, syre, ferþere,</L><L N="659">Hy may no more marren [hym] � but men telleþ</L><L N="660">Þat he is an heretike � and yuele byleueþ,</L><L N="661">And prechiþ it in pulpit � to blenden þe puple ;</L><L N="662">Þei wolden awyrien þat wiȝt � for his well dedes ;</L><L N="663"> And so þei chewen charitie � as chewen schaf houndes.</L><L N="664">And þei pursueþ þe pouere � &amp; passeþ pursutes,</L><L N="665">Boþe þey wiln &amp; þei wolden � y-worþen so grete</L><L N="666">To passen any mans miȝt � to morþeren þe soules ;</L><L N="667">First to brenne þe bodye � in a bale of fijr,</L><L N="668">And syþen þe sely soule slen � &amp; senden hyre to helle !</L><L N="669">And Crist clerlie forbadde � his Cristene, &amp; defended</L><L N="670">Þei schulden nouȝt after þe face � neuer þe folke demen ; "--</L><L N="671">" Sur " y seide my-self � " þou semest to blamen.</L><L N="672">Why dispisest þou þus � þise sely pore freres</L><L N="673">None oþer men so mychel � monkes ne preistes,</L><L N="674">Chanons ne Charthous � þat in chirche serueth ?</L><L N="675">It semeþ þat þise sely men � han somwhat þe greved</L><L N="676">Oþer wiþ word or wiþ werke � &amp; þerfore þou wilnest</L><L N="677">To schenden oþer [schamen] hem � wiþ þi sharpe speche,</L><L N="678">And harmen holliche � &amp; her hous greuen ?"</L><L N="679">" I praie þe " quaþ Peres � " put þat out of þy mynde ;</L><L N="680">Certen for sowle hele � y saie þe þis wordes.</L><L N="681">Y preise nouȝt possessioners � but pur lytel ;</L><L N="682">For falshed of freres � haþ fulliche encombred</L><L N="683">Manye of þis maner men � &amp; maid hem to leuen</L><L N="684">Here charite &amp; chastete � &amp; [chesen] hem to lustes,</L><L N="685">And waxen to werldly � and wayuen þe trewþe,</L><L N="686">And leuen þe loue of her God � and þe werlde seruen.</L><L N="687">But for falshed of freres � y fele in my soule,</L><L N="688">(Seynge þe synfull lijf) � þat sorweþ myn herte</L><L N="689">How þei ben cloþed in cloþ � þat clennest scheweþ ;</L><L N="690">For aungells &amp; Arcangells � all þei whijt vseþ,</L><L N="691">And alle Aldermen � þat bene ante tronum.</L><L N="692">Þise tokens hauen freres taken � but y trowe þat a fewe</L><L N="693">Folwen fully þat cloþ � but falsliche þat vseþ.</L><L N="694">For whijt in trowþe bytokneþ � clennes in soule ;</L><L N="695">Ȝif he haue vnder-neþen whijt � þanne he aboue wereþ,</L><L N="696">Blak, þat bytokneþ � bale for oure synne,</L><L N="697">And mournynge for misdede � of hem þat þis vseþ,</L><L N="698">And serwe for synfull lijf ; � so þat cloþ askeþ.</L><L N="699">Y trowe þer ben nouȝt ten freres � þat for synne wepen,</L><L N="700">For þat lijf is here lust � &amp; þereyn þei libben</L></DIV2><DIV2 NODE="PPlCreed:1.8" TYPE="supplied line groups"><HEAD TYPE="supplied">Lines 701 through 794</HEAD><L N="701">In fraitour &amp; in fermori � her fostringe is synne ;</L><L N="702">It is her mete at iche a mel � her most sustenaunce.</L><L N="703">Herkne opon Hyldegare � hou homliche he telleþ</L><L N="704">How her sustenaunce is synne ; � &amp; syker, as y trowe,</L><L N="705">Weren her confessiones � clenli destrued,</L><L N="706">Hy schulde nouȝt beren hem so bragg � ne [belden] so heyȝe,</L><L N="707">(For þe fallynge of synne � socoureþ þo foles) ;</L><L N="708">And bigileþ þe grete � wiþ glauerynge wordes,</L><L N="709">Wiþ glosinge of godspells � þei gods worde turneþ,</L><L N="710">And pasen all þe pryuylege � þat Petur after vsed.</L><L N="711">Þe power of þe Apostells � þei pasen in speche,</L><L N="712">For to sellen þe synnes � for siluer oþer mede,</L><L N="713">And purlyche a pena � þe puple assoileþ,</L><L N="714">And a culpa also � þat þey may kachen</L><L N="715">Money oþer money-worthe � &amp; mede to fonge,</L><L N="716">And bene at lone &amp; at bode � as burgeses vsithe.</L><L N="717">Þus þey seruen Satanas � &amp; soules bygileþ,</L><L N="718">Marchantes of malisons � mansede wreches !</L><L N="719">Þei vsen russet also � somme of þis freres,</L><L N="720">Þat bitokneþ trauaile � &amp; trewþe opon erþe ;--</L><L N="721">Bote loke whou þis lorels � labouren þe erþe,</L><L N="722">But freten þe frute þat þe folk � full lellich biswynkeþ ;</L><L N="723">Wiþ trauail of trewe men � þei tymbren her houses,</L><L N="724">And of þe curious cloþe � her copes þei biggen ;</L><L N="725">And [als] his getynge is greet � he schal ben good holden,</L><L N="726">And ryȝt as dranes doþ nouȝt � but drynkeþ vp þe huny,</L><L N="727">Whan been wiþe her bysynesse � han brouȝt it to hepe,</L><L N="728">Riȝt so, fareþ freres � wiþ folke opon erþe ;</L><L N="729">Þey freten vp þe fu[r]ste-froyt � &amp; falsliche lybbeþ.</L><L N="730">But alle freres eten nouȝt � y-lich good mete,</L><L N="731">But after þat his wynnynge is � is his well-fare ;</L><L N="732">And after þat he bringeþ home � his bed schal ben grayþed ;</L><L N="733">And after þat his rychesse is rauȝt � he schal ben redy serued.</L><L N="734">But see þi-self in þi siȝt � whou somme of hem walkeþ</L><L N="735">Wiþ cloutede schon � &amp; cloþes ful feble,</L><L N="736">Wel neiȝ for-werd � &amp; þe wlon offe ;</L><L N="737">And his felawe in a froke � worþ swiche fiftene,</L><L N="738">A-rayd in rede sc[h]on � (&amp; elles were reuþe !</L><L N="739">And sexe copes or seven � in his celle hongeþ.</L><L N="740">Þouȝ for fayling of good � his fellawe schulde sterue,</L><L N="741">He wolde nouȝt lenen him a peny � his lijf for to holden.</L><L N="742"> Y miȝt tymen þo troiflardes � to toilen wiþ þe erþe,</L><L N="743">Tylyen &amp; trewliche lyven � &amp; her flech tempren !</L><L N="744">Now mot ich soutere his sone � setten to schole,</L><L N="745">And ich a beggers brol � on þe booke lerne,</L><L N="746">And worþ to a writere � &amp; wiþ a lorde dwell,</L><L N="747">Oþer falsly to a frere � þe fend for to seruen !</L><L N="748">So of þat beggers brol � a bychop schal worþen,</L><L N="749">Among þe peres of þe lond � prese to sitten,</L><L N="750">And lordes sones lowly � to þo losells aloute,</L><L N="751">Knyȝtes croukeþ hem to � &amp; crucheþ full lowe ;</L><L N="752">And his syre a soutere � y-suled in grees,</L><L N="753">His teeþ wiþ toylinge of leþer � tatered as a sawe !</L><L N="754">Alaas ! þat lordes of þe londe � leueþ swiche wrechen,</L><L N="755">And leneþ swiche lorels � for her lowe wordes !</L><L N="756">Þey schulden maken bichopes � her owen breþren childre,</L><L N="757">Oþer of some gentil blod � &amp; so it best semed,</L><L N="758">And foster none faytoures � ne swiche false freres</L><L N="759">To maken fatt &amp; full � &amp; her fleche combren !</L><L N="760">For her kynde were more � to y-clense diches</L><L N="761">Þan ben to sopers y-set first � and serued wiþ siluer !</L><L N="762">  A great bolle-full of benen � were betere in his wombe,</L><L N="763">And wiþ þe randes of bakun � his baly for to fillen,</L><L N="764">Þan pertriches or plouers � or pekokes y-rosted,</L><L N="765">And comeren her stomakes � wiþ curious drynkes,</L><L N="766">Þat makeþ swiche harlottes � hordome vsen,</L><L N="767">And wiþ her wicked worde � wymmen bitraieþ !</L><L N="768">God wold her wonynge � were in wildernesse,</L><L N="769">And fals freres forboden � þe fayre ladis chaumbres !</L><L N="770">For knewe lordes her craft � trewlie, y trowe,</L><L N="771">Þey schulden nouȝt haunten her hous � so homly on niȝtes,</L><L N="772">Ne bedden swiche broþels � in so brode schetes,</L><L N="773">But scheten her heued in þe stre � to scharpen her wittes ;</L><L N="774">Ne   ben kynges confessours of custom � ne þe counsell of þe rewme knowe !</L><L N="775">For Fraunces founded hem nouȝt � to faren on þat wise,</L><L N="776">Ne Domynik dued hera neuer � swiche drynkers to worþe,</L><L N="777">Ne Helye ne Austen � swiche lijf neuer vsed,</L><L N="778">But in pouerte of spirit � spended her tyme.</L><L N="779">We haue sene our-self � in a schort tyme,</L><L N="780">Whou freres wolden no flech � among þe folke vsen ;</L><L N="781">But now þe harlottes � han hid thilke rewle,</L><L N="782">And, for þe loue of oure lorde � haue leyd hire in water.</L><L N="783">Wenest þou þer wold so fele � swiche warlawes worþen,</L><L N="784">Ne were wordlyche wele � &amp; her welfare ?</L><L N="785">Þei schulden deluen &amp; diggen � &amp; dongen þe erþe,</L><L N="786">And mene-mong corn bred � to her mete fongen,</L><L N="787">And wortes flechles wroughte � &amp; water to drinken,</L><L N="788">And werchen &amp; wolward gon � as we wrecches vsen ;</L><L N="789">An aunter ȝif þer wolde on � amonge an hol hundred</L><L N="790">Lyuen so for godes loue � in tyme of a wynter !"</L><L N="791">" Leue Peres" quaþ y þo � " y praie þat þou me tell</L><L N="792">Whou y maie conne my Crede � in Cristen beleue ?"</L><L N="793">" Leue broþer," quaþ he � " hold þat y segge,</L><L N="794">I will techen þe þe trewþe � &amp; tellen þe þe soþe."</L></DIV2></DIV1><DIV1 NODE="PPlCreed:2" TYPE="credo" ID="DIV1.2"><HEAD>CREDO.</HEAD><L N="795">LEUE þou on oure Louerd God � þat all þe werlde wrouȝte,</L><L N="796">Holy heuen opon hey � hollyche he fourmede,</L><L N="797">And is almiȝti him-self � ouer all his werkes,</L><L N="798">And wrouȝt as his will was � þe we[r]lde and þe heuen ;</L><L N="799">And on gentyl Jesu Crist � engendred of him-seluen,</L><L N="800">His own onlyche sonne � Lord ouer all y-knowen,</L><L N="801">[Þat] was clenly conseued � clerlye, in trewþe,</L><L N="802">Of þe hey Holy Gost � þis is þe holy beleue ;</L><L N="803">And of þe mayden Marye � man was he born,</L><L N="804">Wiþ-outen synnfull sede � þis is fully þe beleue ;</L><L N="805">Wiþ þorn y--crouned, crucified � &amp; on þe crois dyede,</L><L N="806">And syþen his blessed body � was in a ston byried,</L><L N="807">And descended a-doune � to þe derk helle,</L><L N="808">And fet oute our formfaderes � &amp; hy full feyn weren ;</L><L N="809">Þe þridde daye rediliche � him-self ros fram deeþ,</L><L N="810">And on a ston þere he stod � he steiȝ vp to heuene,</L><L N="811">And on his fader riȝt hand � redeliche he sitteþ,</L><L N="812">Þat al-miȝti god � ouer all oþer whyȝtes ;</L><L N="813">And is hereafter to komen � Crist, all him-seluen,</L><L N="814">To demen þe quyke and þe dede � wiþ-outen any doute ;</L><L N="815">And in þe heiȝe holly gost � holly y beleue,</L><L N="816">And generall holy chirche also � hold þis in þy mynde ;</L><L N="817">[The communion of sayntes � for soth I to the sayn ;</L><L N="818">And for our great sinnes � forgiuenes for to getten,</L><L N="819">And only by Christ � clenlich to be clensed ;</L><L N="820">  Our bodies again to risen � right as we been here,</L><L N="821">And the liif euerlasting � leue ich to habben ; Amen.]</L><L N="822">And in þe [sacrement] also � þat soþfast God on is,</L><L N="823">(Fullich his fleche &amp; his blod) � þat for vs deþe þolede.--</L><L N="824">And þouȝ þis flaterynge freres � wyln for her pride,</L><L N="825">Disputen of þis deyte � as dotardes schulden,</L><L N="826">Þe more þe matere is moved � þe [masedere hy] worþen.</L><L N="827">Lat þe losels alone � &amp; leue þou þe trewþe,</L><L N="828">For Crist seyde it is so � so mot it nede worþe ;</L><L N="829">Þerfore studye þou nouȝt þeron � ne stere þi wittes,</L><L N="830">It is his blissed body � so bad he vs beleuen.</L><L N="831">     Þise maystres of dyvinitie � many, als y trowe,</L><L N="832">Folwen nouȝt fully þe feiþ � as fele of þe lewede.</L><L N="833">Whouȝ may mannes wijt � þoruȝ werk [of] him-selue,</L><L N="834">Knowen Cristes pryuitie � þat all kynde passeþ ?</L><L N="835">It mot ben a man � of also mek an herte,</L><L N="836">Þat myȝte wiþ his good lijf � þat Holly Gost fongen ;</L><L N="837">And þanne nedeþ him nouȝt � neuer for to studyen ;</L><L N="838">He miȝte no maistre [ben] kald � (for Crist þat defended),</L><L N="839">Ne puten [no] pylion � on his pild pate ;</L><L N="840">But prechen in parfite lijf � &amp; no pride vsen.</L><L N="841">     But all þat euer I haue seyd � soþ it me semeþ,</L><L N="842">And all þat euer I haue writen � is soþ, as I trowe,</L><L N="843">And for amending of þise men is most þat I write ;</L><L N="844">God wold hy wolden ben war � &amp; werchen þe better !</L><L N="845">     But, for y am a lewed man � paraunter y miȝte</L><L N="846">Passen par auenture � &amp; in som poynt erren,</L><L N="847">     GOD AMEND ALL FALSE FRIARS !</L><L N="848">  Y will nouȝt þis matere � maistrely auowen ;</L><L N="849">But ȝif ich haue myssaid � mercy ich aske,</L><L N="850">  &amp; praie all maner men � þis matere amende,</L><L N="851">Iche a word by him-self � &amp; all, ȝif it nedeþ.</L><L N="852">     God of his grete myȝte � &amp; his good grace</L><L N="853">Saue all freres � þat faiþfully lybben,</L><L N="854">And alle þo þat ben fals � fayre hem amende,</L><L N="855">And ȝyue hem wijt &amp; good will � swiche dedes to werche</L><L N="856">Þat þei maie wynnen þe lif � þat euer schal lesten !</L><CLOSER>AMEN.</CLOSER></DIV1></BODY><EPB/></TEXT></DLPSTEXTCLASS>
