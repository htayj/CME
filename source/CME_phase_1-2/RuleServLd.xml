<DLPSTEXTCLASS><HEADER><FILEDESC><TITLESTMT><TITLE TYPE="130">Fifteenth-century courtesy book. Selections</TITLE><TITLE TYPE="245">Generall rule to teche euery man that is willynge for to lerne, to serve a lorde or mayster in euery thyng to his plesure / edited from a XVth century MS. in the British Museum (MS. Addl. 37969) with an introduction and notes by R. W. Chambers</TITLE><EDITOR>Chambers, R. W. (Raymond Wilson), 1874-1942</EDITOR></TITLESTMT><EXTENT>ca. 71 kb</EXTENT><PUBLICATIONSTMT><PUBLISHER>University of Michigan Humanities Text Initiative</PUBLISHER><PUBPLACE>Ann Arbor, Michigan</PUBPLACE><IDNO TYPE="dlps">RuleServeLd</IDNO><AVAILABILITY><P>These texts may be copied freely by individuals for personal use, research, and teaching (including distribution to classes) as long as this statement of availability is included in the text.  It may be linked to freely in Internet editions of all kinds, including for-profit works.  Redistribution by commercial or not-for-profit content providers is expressly forbidden.</P></AVAILABILITY><DATE>1999</DATE></PUBLICATIONSTMT><SOURCEDESC><BIBLFULL><TITLESTMT><TITLE>Fifteenth-century courtesy book ... and Two fifteenth-century franciscan rules</TITLE><EDITOR>R. W. Chambers</EDITOR><EDITOR>Walter W. Seton</EDITOR></TITLESTMT><PUBLICATIONSTMT><PUBPLACE>London</PUBPLACE><PUBLISHER>Published for the Early English Text Society by Kegan Paul, Trench and Trübner &amp; Co., Ltd.</PUBLISHER><PUBLISHER>and by Humphrey Milford, Oxford University Press</PUBLISHER><DATE>1914</DATE></PUBLICATIONSTMT><SERIESSTMT><P>Early English Text Society, Original Series 148</P></SERIESSTMT><NOTESSTMT><NOTE><P>Derived from olim Seton, olim Pennant (whereabouts unknown).</P></NOTE></NOTESSTMT></BIBLFULL></SOURCEDESC></FILEDESC><ENCODINGDESC><EDITORIALDECL N="4"><P><TITLE>Generall rule to teche euery man that is willynge for to lerne, to serve a lorde or mayster in euery thyng to his plesure</TITLE> was scanned at the University of Michigan HTI where OCR was subsequently performed with ScanWorx.</P><P>The editor's introduction and notes have been omitted here.  The text of the electronic edition follows that of the print, except that expansions rendered with italics in the latter are silent in the former.</P></EDITORIALDECL></ENCODINGDESC><PROFILEDESC><LANGUSAGE><LANGUAGE ID="lat">Latin</LANGUAGE></LANGUSAGE></PROFILEDESC></HEADER><TEXT><FRONT><TITLEPAGE><DOCTITLE><TITLEPART><HI1 REND="I">A Generall Rule<LB/> to teche euery man that is willynge<LB/> for to lerne, to serve a lorde or mayster<LB/> in euery thyng to his plesure</HI1></TITLEPART></DOCTITLE><DOCEDITION>EDITED FROM A XV<HI1 REND="SUP">TH</HI1> CENTURY MS. <LB/>IN THE BRITISH MUSEUM<LB/>(MS. Addl. 37969)<LB/>WITH AN<LB/>INTRODUCTION AND NOTES</DOCEDITION><BYLINE>BY<LB/> R. W. CHAMBERS, M.A., D.Lit.</BYLINE></TITLEPAGE></FRONT><BODY><EPB/><PB N="[11]"/><DIV1 NODE="RuleServeLd:1" TYPE="section" N="1"><HEAD><HI1 REND="i"> A generall Rule to teche euery man that is willynge for to lerne to serve a lorde or mayster in euery thyng to his plesure.</HI1></HEAD><P>The marshall in the mornyng ought to come into þe hall and se þat it be clene of all maner thyng þat may be fond vnhoneste þer In: þe stolis trestelles or elles formys yef ony be, þat þey be set in ther owne places at melis at þe bordes, and afore and aftur melis in corners farthest from encombraunce: and all þe hallynges and costers dressed in þer kynde places and shaken or betyn wyth Roddes yef nede be: and þat none houndes be abydyng in þe halle from morne to evyn.  And to parforme þese thynges seyd afore he shall charge þe vsshere and þe grome of the hall þer wyth.</P><P>Also in wynter tyme þe seyd grome by þe ouersight of þe vssher shall bryng into þe hall as moche wode and colis as shall be spent dayle in the hall, and bere oute þe ashes and all oþer fylthe of þe hall.  The seyd grome shall also kepe þe kay of þe woode and cole and delyuer it oute dayle by taill to <MILESTONE N="2b" UNIT="leaf"/> þe kechyn, halle and leuereys, and bryng the seyd taill to þe stywarde at þe wokes ende; þe seyd grome shall also contenually be in þe halle at þe firste mete or souper to bere away dysshes and kepe oute houndes and feche sawces and to obey all oþer commondmentes of þe hede offycers, þat is to sey of stywarde, marshall and vssher.</P><P>Also halfe an oure or þe lorde go to mete or souper þe marshall shall take þe Rodde in his hande and commonde þe panter and ewer to couer and make redy for þe lorde and for þe housold; and assone as it is made redy þe marshall shall commond the sewer to awayte when þe cokes be redye; and þen shall þe sewer go to þe ewry and take a towell vppon his shulder and þe marshall and he to go togeder and shewe afore the lorde, so þat he may knowe þer by when his mete is redy.  And when it lyketh þe lorde to axe water þen shall þe esquyres and þe marshall and sewer goo by and by next þe lordis basyn and evyn at þe <EPB/><PB N="12"/>lorde; þe sewer shall delyuer þe towell to þe worthyeste þat bethe aboute hym and go streight to þe kechyn with all þe men þat shall serue.</P><P>The marshall þen shall uncouer þe basyn yf it be coueryd and holde it in his handes also vnto þe lord haue wesshe, and þen make a salutacoun and take it to þe squyre þat brought it theder, and he to bere it to þe ewry, and anone commonde water for all þem þat shall sytte at þe lordes borde, and go wyth þe lorde to <MILESTONE N="3a" UNIT="leaf"/> be sette, and þer asketh hym howe his bord shall be set.</P><P>And þe yemen and gromys or grome of þe chambre yef it be þer, or the vsshere or gromes or grome yef it be þere, shall set vp bordes and make redy þe stoles afore mete and haue hem redy at þe settyng of bordes, and bryng hem redy to þe marshall when he callithe, and also after mete bere away þe bordes, trestelles, and stolis; and when þe lorde is set, and þe oþer bordes in his presence, the marshall shall feche in his courses wyth þe sewer by and by; þe marshall and sewer shall make a salutacoun when þey come allmoste at þe borde, and none oþer þat berythe mete or drynke at þat tyme, to he be delyuerd of þat þat he berythe.</P><P>And when all þe lordes messe is sewid, þen shall anoþer esquyre next þe hande sewe þe oþer messes at the borde or in his presence. And anone forthewyth þe amener shall bryng in þe almesse dyshe with a loofe þer Inne and set it bynethe þe lordes salt or elles vppon þe copborde yf no Rome be vppon þe borde; and a litill afore þe seconde cours þe amener shall take of euery standarde or grete mete that comys byfore þe lorde at þe first cours a sertayne, wyth þe helpe of þe kerver, and put it in þe almes dysshe and send þe voyde dysshes to þe kechyn.  And all þis mene while þe marshall shall loke bothe in þe chambre and halle þat þer lake noþer bred, <MILESTONE N="3b" UNIT="leaf"/> ale, wyne ne mete þer as it ought to be seruyd, and þe sewer shall loke þat þer lake no sawce in þe lordes presence.</P><P>And when þe second cours is redy, þe sewer shall come and warne þe marshall, and þe marshall all esquyres and yemen waytors, to go to þe kechyn.  And lyke as þe marshall and sewer dyd at þe first course so shall þey do at þe seconde; and when þe marshall seyth tyme, þat is to say wythin iij quarters of an oure that þe laste messe be sette in þe halle, the marshall shall commonde to take vpe and all þe broke mete and broke brede to by cast into þe almes vessell; and when it comyth to þe vsher yemen of þe chambre or <EPB/><PB N="13"/>Ientilmen Then þe ewer to be þer, redy for to delyuere to þe grome of þe hall or mens seruantes waytors towelles for þem þat shall wesshe, and som men to be þer redy with voyders for to take vp trenchoures and broken breed, and assone as þey haue wesshe þat þe ewry be bore away and þe hall newe coueryd for þe latter mete.</P><P>And forthe wyth all, the amener shall send for voyders for þe lordes borde, and all oþer bordes in his presence, and call all yemen of chambre and yemen waytors for to awayte vppon, and he shall take vp at þe lowest borde in þe same wyse that it was set downe, and so at all oþer bordes.  And þe seyd yemen shall be redy at his honde þer to take at hym and bere þem to <MILESTONE N="4a" UNIT="leaf"/> þe kechyn.  And when þe mete is vpe the amener shall take þe voyders wyth þe trenchors and broken brede and þe clothe also and take it to one þat stondyth aboute hym for to bere it to þe almesse vessell.  Then shall the amener go to þe lordes borde and take of dyuerse metes as it may goodly be forborne and augment þer wyth þe almes dyshe, and all þis in þe lordes presence. And when it lykethe þe lorde to commonde to take vpe, þe seyde yemen shall be redy þer to awayte vppon þe amener to do in all wyse as it is seyde afore.  And forthe wyth all as þe seyd mete is vpe þe voyders to be set vppon þe borde, þe laste afore þe lorde.  All esquyres þen awaytynge to put in broken bred and trenchors or oþer mete, and þen þe amesse dyshe to be take away wyth a salutacoun, and set vp into a sure howse and after yevyn to one persone.  Then shall þe amener take vp frute yef ony be, and þe voyders aftur þe panter, chese by it selfe and forthe wyth aftur þe salt, hole bred, hole trenchors, kervynge knyves, sponys and napkyns togeder.</P><P>Then shall þe sewer, yf it be in a grete day and a durmant lye vnder þe clothe, let þe surnape with þe towell Rynne vppon the durmant.  In a mene day festyuall þe surnape and towelles rynne vppon þe borde.  When þe clothe is take away In a symple day þe towelles only vppon þe clothe, when <MILESTONE N="4b" UNIT="leaf"/> it is made redy from cromys. At all tymes þe towelles to be dubble, yef þer syt ony body byfore hym at his owne messe, and elles not.  And yef þer be a messe bynethe hym and anoþer above, Then þe seyd towelles to be leyd sengill afore hym selfe and turnyd In ayen at eyþer ende of þe table as ferre as þe persones sytte afore.  And yef þe seyd towell be to shorte, þen þat þer be ij short towelles to fullfille þer defautes bore in þe handes of ij squyres or yemen of þe chambre or <EPB/><PB N="14"/>awayturs, and when þe surnape is leyde and þe esstate is made afore þe lorde, Then all þe esquyres to make a salutacoun at onys and go bake to þe ewry and þer abyde to graces be seyd.</P><P>Then bryng in þe water in all wyse byfore þe lorde as þey dede byfore mete, save þe towell.  And yef þer sytte at þe lordes messe one or moo þat be egall in esstate wyth þe lorde, þen make þe esstate byfore eche of þem, and bryng hem a basyn or basyns yef þer be nede of mo þen one.  And yef þer syt oþer persones at his messe þen of his esstate, þen let bryng a basyn or elles basyns vncoueryd and set afore hem when þe lordes basyns be set afore hym, and set þe ewer in þe myddes of þe basyn till þe lorde haue wesshe; and when þe lorde hathe weshe þen let þe squyre þat bryngyth thee basyn knele still till all þe borde hathe weshe þen þe seyd esquyre shall bere the basyn to þe ewry and þe oþer basyns shall þen <MILESTONE N="5a" UNIT="leaf"/> folowe hym.  And wyth oute ony tareyng þe copbord clothe and þe ewry shall be take away and anone þe surnape and towelles shall be strecchid; and þe marshall bygynnynge at þe lowere ende and after at þe higher ende shall bryng all þat leythe vppon þe borde byfore þe lorde and þer take it vpe wyth a salutacoun.  Then shall be þer redy yemen of þe chambre yef it be þer, yemen waytors yef it be in þe hall, to take away stolis and bordes and trestelles, and set þem in þer kynde places, and þe marshall shake þe lordes lape.</P><P>All suche poure, rule, and commondmentes as þe marshall hade at þe fyrst mete, whiles þe lorde sat, þe vsher shall haue at the seconde mete when þat þe marshall syttythe, wythouten þat it be countermaundid by þe stywarde or marshall.</P><P><FOREIGN LANG="lat">Nota</FOREIGN>: as all these seyd servantes and offecers haue don at mete so to do at souper; and in þe same wyse þe seware þat stondyth shall do as þe sewer þat knelythe except þe knelynge and þe assay. That is to say, he shall take the dyshes from þem þat bryngyth hem and vncouere euery dyshe evyn byfore þe grettyst at þe borde, except potages and sawces þat shall be set afore oþer persones, and couere hem ayen and set hem afterward in þer kynde places, neuer a dyshe above anoþer and euer þat next þe lorde þat he shall assay of firste aftur þe maner as it was sewid.  And <MILESTONE N="5b" UNIT="leaf"/> þat none sawces come In wyth þe courses except mustard, but aftur set in wyth þe sewer and esquyres wayters to euery mete as nedythe, or elles all sawces togeder afore the courses; and þat all esquyres waytors <EPB/><PB N="15"/>or yemen yef esquyres lake be attendant in þe mele tymes vppon þe comondmentes of þe marshall in all thynges of þe kerver, in fechyng voyde dyshes or wyne for sawce of capons of þe sewer, in fechyng of sawce or all þat sawce shall be made of.</P><P>Also þat þe marshall sewer or esquyres wayters at mele tymes make honest chere wyth softe speche to straungers syttyng at þe lordes borde or in his presence, yef þey may goodly come to hem, and as þey se tyme. Also þat in þe lordes presence suche silence be kepte þat þer be no lowde speche save only of þe lorde and suche as he speketh to.  And in þe hall suche lowe communecacoun be hade þat þe hede officers voyce be herde vnto all oþer offecers; and þat no gromys hede be coueryd seruyng at meles yeman, ne yeman Ientilman, ne Ientilman þe stywarde; also þat þe Ientilmen and yemen serue all þo in þe lordes presence; and oute of þe lordes presence yemen serue Ientilmen and set downe yemen and gromes serue hem, set gromes and pages to serue þem.</P><P>Then þe marshall in a lordes howse is Ientilman herberoure and þe vsher of þe hall yeman of þe same; and after þe vsher of thee <MILESTONE N="6a" UNIT="leaf"/> chambre <DEL>yef ony be</DEL>, or yemen of þe chambre in his absence haue take vpe logyng for his lorde and for hym selfe in his owne maner or in oþer places, þe marshall or þe vsshere in his stede shall assigne all oþer men þer logynges, as well strangers as men of housold; and also he shall assigne þem bred, ale, wyne, wex, talowe, and fewell to þer logynge after þe season of þe yere, and þer degrees, and rekyn for it dayle and wokely as þe lordes bookes be made.</P><P>Then þe marshall and vssher shall dayle reken all þe messes wythin þe howse, þat is to say þe lorde for ij messe and euery lorde in þe same wyse at þe borde; afturward euery man at þe borde for one messe, and þen aftur þroughe þe howse Ientilmen, yemen, gromes and pages euery ij to one messe; and in þe same wyse bryng hem dayle and wokely to þe clerke of þe kechyn as þey ben asked, and þe bokes made.</P><P>Also þe marshall hathe poure to correcte all suche as dothe grete offences wythin þe howse or wythoute, as in fightyng, oreble chydyng, makyng of debates, drawyng of knyves and stelynges, affrayes and suche oþer: to put hem into þe porters warde or in stokkes in all wyse as ferre forthe as þe stywarde, save in puttyng out of þe howse.  And in all þese poyntes in lyke wyse þe vssher <EPB/><PB N="16"/>hathe þe same <MILESTONE N="6b" UNIT="leaf"/> powre in þe marshalles absence; all þis to be þus vnderstond, þe styward above all the Ientilmen, þe marshall above yemen, the vsher above gromes and pages.</P><P>Also at all tymes of þe day þe marshall shall haue his commondmentes  fullfillid in euery office of þe house, and þe vsher in þe same wyse; to it be contermaundid, restrayned, or moderd by þe lord for þer waste or inportunyte.</P><P>Also at euery tyme þat þe lorde commondyth drynke, þe marshall or vssher shall warne esquyres or yemen to awayte þeron, and þey shall goo wyth hym and commonde it at euery office; and In case þer be so many lordes and strangers þat þere shall nede pottes wyth wyne, þen shall þe marshall call euery lordes squyre or assigne oþer squyres of his owne lordes for hem, and þen delyuer coppis to þe seyd squy[r]es for þe seyd lordes, coueryd or vncoueryd, as þat þe case requeryth at þe seler dore; and he hym selfe shall take as many coppis voyde eche wythin oþer by twix his handes wyth his rodde as he supposythe to serue þe remnant of þe howse, and so shall he goo afore; all þe oþer coppis, voyde save þe chef lordes, folow hym, and laste of all þe boteler wyth þe copborde clothe on his shulder and pottes of wyne in his handes; and when þey come into þe place þer as þe lordes be, þe marshall, kerver, copberers shall make a salutacoun <MILESTONE N="7a" UNIT="leaf"/> and go streight to a bay wyndowe, a forme or copborde at þe lower ende of þe house yef ony be þer, and stond þer in order lyke as þey were delyuerd at þe seler dore, till þe coppis be fillid. Then shall þe butler lay downe his copborde clothe and sette þe pottes þeron, and þe marshall all þe coppis þat he berythe in lyke wyse. Then shall þe marshall call þe squyres wyth the coppis, and do fell hem by order aftur þer esstates, and when all þe coppis be fillid he shall commonde hem to goo forthe to þe lordes, and forthe wyth he shall call oþer Ientilmen or yemen of þe chambre or awayters and delyuer hem coppis suche as he brought, as many as he supposyth will serue þe house and tell hem where þey shall serue; and when þey haue all dronken þe marshall shall take ayen all þe coppis þat he brought hym selfe, puttyng þe wyne lefte in þem, yef ony be, in a voyde potte of suche as þe botteler brought.  And when he hathe ayen all þe seyd coppis, he shall take hem in lyke wyse as he brought hem, and þe boteler caste his clothe ayen vppon his shulder and take þe pottes in his handes, and forthwyth þe marshall shall geve awarnyng to þe kerver and copberers and <EPB/><PB N="17"/>all togeder shall make a salutacoun and þerwyth departe, þe keruer first, þe copberers <MILESTONE N="7b" UNIT="leaf"/> next, þe marshall wyth þe coppis aftur þem, and laste of alle þe bottele wyth the pottes of wyne.</P></DIV1><DIV1 NODE="RuleServeLd:2" TYPE="section" N="1"><HEAD>A generall Rule of all maner of fysshes, as þey shall be seruyd in order and course of sewynge.</HEAD><P>The firste sprottes, rede heryng and whyte lyng, dogdrawght, grene fyshe, salt samon, salt elis, salt storgon and salt lamprey. Then all maner of freyd metes, þat is freyd of salt fyshes or powderd; þen, folowynge þese fryed metes, all maner of see fysshe both rede, rounde and flat; and folowyng þem all reuer fyshe aftur as þey bethe of deynte and in gretnesse; and nexte folowynge all maner of pole fyshe and þen all maner of rostid fyshe, what so euer þey bee; and þen folowyng all maner of shell fysshe; and folowyng þem all maner of bake metes, be it fishe or doucetes; lese þen ye haue many of þem þat ye lyst to departe som to þe firste course, som to þe seconde, and so to þe thyrde; and laste of all, all maner of leche metes and metes of deynte.</P></DIV1><DIV1 NODE="RuleServeLd:3" TYPE="section" N="1"><HEAD> A generall Rule to euery Ientilman þat is a keruer to ony maner lorde.</HEAD><P>The towell muste be layed vppon his shulder when he shall <MILESTONE N="8a" UNIT="leaf"/> bryng his lorde brede, and yef he bryng frute his towell to be folden and leyd vppon his arme, what maner of frute so euer it be; and þe cause is þat þe towell ought to be spred vnder þe dyshe or pece or what so þat ye bryng it Inne; and euer yef þat þe esstate þat ye serue stonde, þen aftur youre obeysance ye may stonde, and yef he sytte ye muste knele, and kepe þe dyshe or pece þat you bere in youre handes; etc.</P></DIV1><TRAILER><HI1 REND="i">Explicit a good techyng.</HI1></TRAILER></BODY><EPB/></TEXT></DLPSTEXTCLASS>
