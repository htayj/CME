<DLPSTEXTCLASS><HEADER><FILEDESC><TITLESTMT><TITLE TYPE="245">Robert Henryson's The testament of Cresseid</TITLE><AUTHOR>Henryson, Robert, 1430?-1506?</AUTHOR></TITLESTMT><EXTENT>ca. 39 kilobytes</EXTENT><PUBLICATIONSTMT><DISTRIBUTOR>University of Michigan, Humanities Text Initiative</DISTRIBUTOR><IDNO TYPE="dlps">HenCres</IDNO><AVAILABILITY><P>Available at URL http://www.hti.umich.edu/c/cme/</P><P>This text has been made available through the Oxford Text Archive for personal scholarly use only.  OTA number:  U-243-A</P></AVAILABILITY><DATE>1993</DATE></PUBLICATIONSTMT><SOURCEDESC><BIBLFULL><TITLESTMT><TITLE>The testament of Cresseid</TITLE><AUTHOR>Robert Henryson</AUTHOR></TITLESTMT><PUBLICATIONSTMT><PUBLISHER>Henry Charteris</PUBLISHER><PUBPLACE>Edinburgh</PUBPLACE><DATE>1593</DATE></PUBLICATIONSTMT><NOTESSTMT><NOTE>The pagination conforms to: The poems of Robert  Henryson / edited by G. Gregory Smith.  Edinburgh and London : Printed  for the Society by W. Blackwood and Sons, 1906-1914.  (Scot. Text S. ;  v. 55, 58, 64)</NOTE></NOTESSTMT></BIBLFULL></SOURCEDESC></FILEDESC><ENCODINGDESC><EDITORIALDECL N="4"><P>Front and back matter from printed edition not included.</P><P>Editorial notes from printed edition not included in electronic edition.</P></EDITORIALDECL></ENCODINGDESC><PROFILEDESC><CREATION><DATE>1480</DATE></CREATION></PROFILEDESC></HEADER><TEXT><BODY><EPB/><PB N="2"/><DIV1 NODE="HenCres:1" TYPE="section"><HEAD>The Testament of Cresseid.  Compylit be M. Robert Henrysone,  Sculemaister in Dunfermeling.  Imprentit at Edinburgh be Henrie  Charteris. M.D.XCIII.</HEAD><EPB/><PB N="3"/><DIV2 NODE="HenCres:1.1" TYPE="supplied line groups"><HEAD TYPE="supplied">Lines 1 through 98</HEAD><LG TYPE="stanza"><L N="1">Ane doolie sessoun to ane cairfull dyte</L><L N="2">Suld correspond, and be equiualent.</L><L N="3">Richt sa it wes quhen i began to wryte</L><L N="4">This tragedie, the wedder richt feruent</L><L N="5">Quhen aries in middis of the lent</L><L N="6">Schouris of haill can fra the north discend</L><L N="7">That scantlie fra the cauld i micht defend.</L></LG><LG TYPE="stanza"><L N="8">Zit neuertheles within myne oratur</L><L N="9">I stude, quhen titan had his bemis bricht</L><L N="10">Withdrawin doun, and sylit vnder cure</L><L N="11">And fair venus the bewtie of the nicht</L><L N="12">Vprais, and set vnto the west full richt</L><L N="13">Hir goldin face, in oppositioun</L><L N="14">Of god phebus direct discending doun</L></LG><LG TYPE="stanza"><L N="15">Throw out the glas hir bemis  brast sa fair</L><L N="16">That i micht se on euerie syde me by</L><L N="17">The northin wind had purifyit the air</L><L N="18">And sched the mistie cloudis fra the sky,</L><L N="19">The froist freisit the blastis bitterly</L><L N="20">Fra pole artick come quhisling loud and schill,</L><L N="21">And causit me remufe aganis my will.</L></LG><EPB/><PB N="4"/><LG TYPE="stanza"><L N="22">For i traistit that venus luifis quene</L><L N="23">To quhome sum tyme i hecht obedience,</L><L N="24">My faidit hart of lufe scho wald mak grene,</L><L N="25">And therupon with humbill reuerence,</L><L N="26">I thocht to pray hir hie magnificence,</L><L N="27">Bot for greit cald as than i lattit was</L><L N="28">And in my chalmer to the fyre can pas</L></LG><LG TYPE="stanza"><L N="29">Thocht lufe be hait, zit in ane man of age</L><L N="30">It kendillis nocht sa sone as in zoutheid,</L><L N="31">Of quhome the blude is flowing in ane rage,</L><L N="32">And in the auld the curage doif and deid:</L><L N="33">Of quhilk the fyre outward is best remeid</L><L N="34">To help be phisike quhair that nature faillit</L><L N="35">I am expert, for baith i haue assaillit.</L></LG><LG TYPE="stanza"><L N="36">I mend the fyre and beikit me about</L><L N="37">Than tuik ane drink my spreitis to comfort</L><L N="38">And armit me weill fra the cauld thairout</L><L N="39">To cut the winter nicht and mak it schort.</L><L N="40">I tuik ane quair and left all vther sport.</L><L N="41">Writtin be worthie chaucer glorious</L><L N="42">Of fair creisseid, and worthie troylus.</L></LG><LG TYPE="stanza"><L N="43">And thair i fand efter that diomeid</L><L N="44">Ressauit had that lady bricht of hew.</L><L N="45">How troilus neir out of wit abraid,</L><L N="46">And weipit soir with visage paill of hew,</L><L N="47">For quhilk wanhope his teiris can renew</L><L N="48">Quhill esperus reioisit him agane</L><L N="49">Thus quhyle in ioy he  leuit quhyle in pane.</L></LG><EPB/><PB N="5"/><LG TYPE="stanza"><L N="50">Of hir behest he had greit comforting</L><L N="51">Traisting to troy that scho suld mak retour,</L><L N="52">Quhilk he desyrit maist of eirdly thing</L><L N="53">For quhy scho was his only paramour,</L><L N="54">Bot quhen he saw passit baith day and hour</L><L N="55">Of hir ganecome, than sorrow can oppres</L><L N="56">His wofull hart in cair and heuines.</L></LG><LG TYPE="stanza"><L N="57">Of his distres me neidis nocht reheirs,</L><L N="58">For worthie chauceir in the samin buik</L><L N="59">In gudelie termis, and in ioly veirs</L><L N="60">Compylit hes his cairis, quha will luik.</L><L N="61">To brek my sleip ane vther quair i tuik,</L><L N="62">In quhilk i fand the fatall destenie</L><L N="63">Of fair cresseid, that endit wretchitlie.</L></LG><LG TYPE="stanza"><L N="64">Quha wait gif all that chauceir wrait was trew</L><L N="65">Nor i wait nocht gif this narratioun</L><L N="66">Be authoreist or fenzeit of the new</L><L N="67">Be sum poeit, throw his inuentioun</L><L N="68">Maid to report the lamentatioun</L><L N="69">And wofull end of this lustie creisseid,</L><L N="70">And quhat distres scho thoillit, and quhat deid.</L></LG><LG TYPE="stanza"><L N="71">Quhen diomeid had all his appetyte,</L><L N="72">And mair fulfillit of this fair ladie</L><L N="73">Vpon ane vther he set his haill delyte</L><L N="74">And send to hir ane lybell of repudie</L><L N="75">And hir excludit fra his companie.</L><L N="76">Than desolait scho walkit vp and doun,</L><L N="77">And sum men sayis, into the court, commoun.</L></LG><EPB/><PB N="6"/><LG TYPE="stanza"><L N="78">O fair creisseid the flour and a per se</L><L N="79">Of troy and grece, how was thow fortunait?</L><L N="80">To change in filth all thy feminitie</L><L N="81">And be with fleschelie lust sa maculait</L><L N="82">And go amang the greikis air and lait</L><L N="83">Sa giglotlike takand thy foull plesance</L><L N="84">I haue pietie thow suld fall sic mischance.</L></LG><LG TYPE="stanza"><L N="85">Zit neuertheles quhat euer men deme or say.</L><L N="86">In scornefull langage of thy brukkilnes,</L><L N="87">I sall excuse als far furth as i may</L><L N="88">Thy womanheid, thy wisdome and fairnes</L><L N="89">The quhik fortoun hes put to sic distres</L><L N="90">As hir pleisit, and nathing throw the gilt</L><L N="91">Of the, throw wickit langage to be spilt.</L></LG><LG TYPE="stanza"><L N="92">This fair lady, in this wyse destitute</L><L N="93">Of all comfort, and consolatioun,</L><L N="94">Richt priuelie, but fellowschip on fute,</L><L N="95">Disagysit passit far out of the toun</L><L N="96">Ane myle or twa, vnto ane mansioun</L><L N="97">Beildit full gay, quhair hir father calchas</L><L N="98">Quhilk than amang the greikis dwelland was.</L></LG></DIV2><DIV2 NODE="HenCres:1.2" TYPE="supplied line groups"><HEAD TYPE="supplied">Lines 99 through 196</HEAD><LG TYPE="stanza"><L N="99">Quhen he hir saw, the caus he can inquyre</L><L N="100">Of hir cumming, scho said siching full soir</L><L N="101">Fra diomeid had gottin his desyre</L><L N="102">He wox werie, and wald of me no moir.</L><L N="103">Quod calchas, douchter weip thow not thairfoir</L><L N="104">Perauenture all cummis for the best,</L><L N="105">Welcum to me, thow art full deir ane gest.</L></LG><EPB/><PB N="7"/><LG TYPE="stanza"><L N="106">This auld calchas, efter the law was tho</L><L N="107">Wes keiper of the tempill as ane preist</L><L N="108">In quhilk venus and hir sone cupido</L><L N="109">War honourit, and his chalmer was thame neist,</L><L N="110">To quhilk cresseid with baill aneuch in breist</L><L N="111">Vsit to pas, hir prayeris for to say</L><L N="112">Quhill at the last, vpon ane solempne day,</L></LG><LG TYPE="stanza"><L N="113">As custome was, the pepill far and neir</L><L N="114">Befoir the none, vnto the tempill went,</L><L N="115">With sacrifice deuoit in thair maneir,</L><L N="116">Bot still cresseid, heuie in hir intent</L><L N="117">Into the kirk wald not hir self present</L><L N="118">For giuing of the pepill ony deming,</L><L N="119">Of hir expuls fra diomeid the king.</L></LG><LG TYPE="stanza"><L N="120">Bot past into ane secreit orature</L><L N="121">Quhair scho micht weip hir wofull desteny,</L><L N="122">Behind hir bak scho cloisit fast the dure</L><L N="123">And on hir kneis bair fell doun in hy</L><L N="124">Vpon venus and cupide angerly</L><L N="125">Scho cryit out, and said on this same wyse,</L><L N="126">Allace that euer i maid zow sacrifice,</L></LG><LG TYPE="stanza"><L N="127">Ze gaue me anis ane deuine responsaill,</L><L N="128">That i suld be the flour of luif in troy,</L><L N="129">Now am i maid ane vnworthie outwaill</L><L N="130">And all in cair translatit is my ioy,</L><L N="131">Quha sall me gyde?  quha sall me now conuoy</L><L N="132">Sen i fra diomeid and nobill troylus</L><L N="133">Am clene excludit, as abiect odious.</L></LG><EPB/><PB N="8"/><LG TYPE="stanza"><L N="134">O fals cupide is nane to wyte bot thow,</L><L N="135">And thy mother, of lufe the blind goddes,</L><L N="136">Ze causit me alwayis vnderstand and trow</L><L N="137">The seid of lufe was sawin in my face,</L><L N="138">And ay grew grene throw zour supplie and grace</L><L N="139">Bot now allace that seid with froist is slane</L><L N="140">And i fra luifferis left and all forlane.</L></LG><LG TYPE="stanza"><L N="141">Quhen this was said doun in ane extasie</L><L N="142">Rauischit in spreit intill ane dreame scho fell</L><L N="143">And be apperance hard quhair scho did ly</L><L N="144">Cupide the king ringand ane siluer bell,</L><L N="145">Quhilk men micht heir fra heuin vnto hell.</L><L N="146">At quhais sound befoir cupide appeiris</L><L N="147">The seuin planetis discending fra thair spheiris.</L></LG><LG TYPE="stanza"><L N="148">Quhilk hes power of all thing generabill</L><L N="149">To reull and steir be thair greit influence,</L><L N="150">Wedder and wind, and coursis variabill,</L><L N="151">And first of all saturne gaue his sentence</L><L N="152">Quhilk gaue to cupide litill reuerence,</L><L N="153">Bot as ane busteous churle on his maneir</L><L N="154">Come crabitlie with auster luik and cheir.</L></LG><LG TYPE="stanza"><L N="155">His face frosnit, his lyre was lyke the leid,</L><L N="156">His teith chatterit, and cheuerit with the chin,</L><L N="157">His ene drowpit, how sonkin in his heid</L><L N="158">Out of his nois the meldrop fast can rin,</L><L N="159">With lippis bla and cheikis leine and thin</L><L N="160">The ice schoklis that fra his hair doun hang</L><L N="161">Was wonder greit, and as ane speir als lang</L></LG><EPB/><PB N="9"/><LG TYPE="stanza"><L N="162">Atouir his belt his lyart lokkis lay</L><L N="163">Felterit vnfair, ouirfret with froistis hoir,</L><L N="164">His garmound and his gyis full gay of gray</L><L N="165">His widderit weid fra him the wind out woir,</L><L N="166">Ane busteous bow within his hand he boir</L><L N="167">Vnder his girdill ane flasche of felloun flanis</L><L N="168">Fedderit with ice, and heidit with hailstanis.</L></LG><LG TYPE="stanza"><L N="169">Than iuppiter richt fair and amiabill,</L><L N="170">God of the starnis in the firmament,</L><L N="171">And nureis to all thing generabill</L><L N="172">Fra his father saturne far different,</L><L N="173">With burelie face, and browis bricht and brent</L><L N="174">Vpon his heid ane garland wonder gay</L><L N="175">Of flouris fair as it had bene in may.</L></LG><LG TYPE="stanza"><L N="176">His voice was cleir, as cristall wer his ene</L><L N="177">As goldin wyre sa glitterand was his hair,</L><L N="178">His garmound and his gyis full of grene</L><L N="179">With goldin listis gilt on euerie gair,</L><L N="180">Ane burelie brand about his middill bair</L><L N="181">In his richt hand he had ane groundin speir,</L><L N="182">Of his father the wraith fra vs to weir.</L></LG><LG TYPE="stanza"><L N="183">Nixt efter him come mars the god of ire,</L><L N="184">Of strife, debait, and all dissensioun,</L><L N="185">To chide and fecht, als feirs as ony fyre</L><L N="186">In hard harnes, hewmound and habirgeoun,</L><L N="187">And on his hanche ane roustie fell fachioun,</L><L N="188">And in his hand he had ane roustie sword</L><L N="189">Wrything his face with mony angrie word.</L></LG><EPB/><PB N="10"/><LG TYPE="stanza"><L N="190">Schaikand his sword, befoir cupide he come</L><L N="191">With reid visage, and grislie glowrand ene,</L><L N="192">And at his mouth ane bullar stude of fome</L><L N="193">Lyke to ane bair quhetting his tuskis kene,</L><L N="194">Richt tuilzeour lyke. but temperance in tene</L><L N="195">Ane horne he blew, with mony bosteous brag</L><L N="196">Quhilk all this warld with weir hes maid to wag</L></LG></DIV2><DIV2 NODE="HenCres:1.3" TYPE="supplied line groups"><HEAD TYPE="supplied">Lines 197 through 301</HEAD><LG TYPE="stanza"><L N="197">Than fair phebus, lanterne &amp; lamp of licht</L><L N="198">Of man and beist, baith frute and flourisching,</L><L N="199">Tender nureis, and banischer of nicht,</L><L N="200">And of the warld causing be his mouing</L><L N="201">And influence, lyfe in all eirdlie thing</L><L N="202">Without comfort of quhome, of force to nocht</L><L N="203">Must all ga die that in this warld is wrocht</L></LG><LG TYPE="stanza"><L N="204">As king royall he raid vpon his chair</L><L N="205">The quhilk phaeton gydit sum tyme vpricht</L><L N="206">The brichtnes of his face quhen it was bair</L><L N="207">Nane micht behald for peirsing of his sicht.</L><L N="208">This goldin cart with fyrie bemis bricht</L><L N="209">Four zokkit steidis full different of hew</L><L N="210">But bait or tyring throw the spheiris drew.</L></LG><LG TYPE="stanza"><L N="211">The first was soyr, with mane als reid as rois</L><L N="212">Callit eoye into the orient.</L><L N="213">The secund steid to name hecht ethios</L><L N="214">Quhitlie and paill, and sum deill ascendent,</L><L N="215">The thrid peros, richt hait and richt feruent,</L><L N="216">The feird was blak, callit philologie</L><L N="217">Quhilk rollis phebus doun into the sey.</L></LG><EPB/><PB N="11"/><LG TYPE="stanza"><L N="218">Venus was thair present, that goddes</L><L N="219">Hir sonnis querrell for to defend and mak</L><L N="220">Hir awin complaint, cled in ane nyce array,</L><L N="221">The ane half grene, the vther half sabill blak</L><L N="222">Quhyte hair as gold kemmit and sched abak.</L><L N="223">Bot in hir face semit greit variance,</L><L N="224">Quhyles perfyte treuth, and quhyles inconstance.</L></LG><LG TYPE="stanza"><L N="225">Vnder smyling scho was dissimulait,</L><L N="226">Prouocatiue, with blenkis amorous,</L><L N="227">And suddanely changit and alterait,</L><L N="228">Angrie as ony serpent vennemous</L><L N="229">Richt pungitiue, with wordis odious.</L><L N="230">Thus variant scho was, quha list tak keip</L><L N="231">With ane eye lauch, and with the vther weip.</L></LG><LG TYPE="stanza"><L N="232">In taikning that all fleschelie paramour</L><L N="233">Quhilk venus hes in reull and gouernance,</L><L N="234">Is sum tyme sweit, sum tyme bitter and sour</L><L N="235">Richt vnstabill, and full of variance</L><L N="236">Mingit with cairfull ioy and fals plesance,</L><L N="237">Now hait, now cauld, now blyith, now full of wo</L><L N="238">Now grene as leif, now widderit and ago.</L></LG><LG TYPE="stanza"><L N="239">With buik in hand than come mercurius</L><L N="240">Richt eloquent, and full of rethorie,</L><L N="241">With polite termis and delicious</L><L N="242">With pen and ink to report all reddie</L><L N="243">Setting sangis and singand merilie: </L><L N="244">His hude was reid heklit atouir his croun</L><L N="245">Lyke to ane poeit of the auld fassoun.</L></LG><EPB/><PB N="12"/><LG TYPE="stanza"><L N="246">Boxis he bair with fyne electuairis,</L><L N="247">And sugerit syropis for digestioun.</L><L N="248">Spycis belangand to the pothecairis</L><L N="249">With mony hailsum sweit confectioun,</L><L N="250">Doctour in phisick cled in ane skarlot goun,</L><L N="251">And furrit weill, as sic ane aucht to be,</L><L N="252">Honest and gude, and not ane word culd lie.</L></LG><LG TYPE="stanza"><L N="253">Nixt efter him come lady cynthia</L><L N="254">The last of all, and swiftest in hir spheir,</L><L N="255">Of colour blak, buskit with hornis twa,</L><L N="256">And in the nicht scho listis best appeir</L><L N="257">Haw as the leid, of colour nathing cleir</L><L N="258">For all hir licht scho borrowis at hir brother</L><L N="259">Titan, for of hir self scho hes nane vther.</L></LG><LG TYPE="stanza"><L N="260">Hir gyse was gray and full of spottis blak,</L><L N="261">And on hir breist ane churle paintit full euin</L><L N="262">Beirand ane bunche of thornis on his bak,</L><L N="263">Quhilk for his thift micht clim na nar the heuin.</L><L N="264">Thus quhen  thay gadderit war thir goddes seuin</L><L N="265">Mercurius thay cheisit with ane assent</L><L N="266">To be foirspeikar in the parliament.</L></LG><LG TYPE="stanza"><L N="267">Quha had bene thair, and liken for to heir</L><L N="268">His facound toung, and termis exquisite,</L><L N="269">Of rethorick the prettick he micht leir</L><L N="270">In breif sermone ane pregnant sentence wryte</L><L N="271">Befoir cupide veiling his cap alyte.</L><L N="272">Speiris the caus of that vocatioun</L><L N="273">And he anone schew his intentioun.</L></LG><EPB/><PB N="13"/><LG TYPE="stanza"><L N="274">Lo (quod cupide) quha will blaspheme the name</L><L N="275">Of his awin god, outher in word in deid,</L><L N="276">To all goddis he dois baith lak and schame.</L><L N="277">And suld haue bitter panis to his meid.</L><L N="278">I say this by zone wretchit cresseid,</L><L N="279">The quhilk throw me, was sum tyme flour of lufe</L><L N="280">Me and my mother starklie can reprufe.</L></LG><LG TYPE="stanza"><L N="281">Saying of hir greit infelicitie</L><L N="282">I was the caus, and my mother venus,</L><L N="283">Ane blind goddes, hir cald that micht not se</L><L N="284">With sclander and defame iniurious,</L><L N="285">Thus hir leuing vnclene and lecherous</L><L N="286">Scho wald returne on me and my mother</L><L N="287">To quhome i schew my grace abone all vther.</L></LG><LG TYPE="stanza"><L N="288">And sen ze ar all seuin deificait</L><L N="289">Participant of deuyne sapience,</L><L N="290">This greit iniurie done to our hie estait</L><L N="291">Me think with pane we suld mak recompence,</L><L N="292">Was neuer to goddes done sic violence.</L><L N="293">Asweill for zow, as for my self i say</L><L N="294">Thairfoir ga help to reuenge i zow pray.</L></LG><LG TYPE="stanza"><L N="295">Mercurius to cupide gaue answeir</L><L N="296">And said schir king my counsall is that ze,</L><L N="297">Refer zow to the hiest planeit heir,</L><L N="298">And tak to him the lawest of degre</L><L N="299">The pane of cresseid for to modifie.</L><L N="300">As god saturne, with him tak cynthia</L><L N="301">I am content (quod he) to tak thay twa.</L></LG></DIV2><DIV2 NODE="HenCres:1.4" TYPE="supplied line groups"><EPB/><PB N="14"/><HEAD TYPE="supplied">Lines 302 through 406</HEAD><LG TYPE="stanza"><L N="302">Than thus proceidit saturne and the mone</L><L N="303">Quhen thay the mater rypelie had degest,</L><L N="304">For the dispyte to cupide scho had done.</L><L N="305">And to venus oppin and manifest.</L><L N="306">In all hir lyfe with pane to be opprest</L><L N="307">And torment sair with seiknes incurabill,</L><L N="308">And to all louers be abhominabill.</L></LG><LG TYPE="stanza"><L N="309">This duleful sentence saturne tuik on hand</L><L N="310">And passit doun quhair cairfull cresseid lay,</L><L N="311">And on hir heid he laid ane frostie wand.</L><L N="312">Than lawfullie on this wyse can he say</L><L N="313">Thy greit fairnes and all thy bewtie gay</L><L N="314">Thy wantoun blude, and eik thy goldin hair</L><L N="315">Heir i exclude fra the for euermair.</L></LG><LG TYPE="stanza"><L N="316">I change thy mirth into melancholy,</L><L N="317">Quhilk is the mother of all pensiuenes,</L><L N="318">Thy moisture and thy heit in cald and dry</L><L N="319">Thyne insolence, thy play and wantones</L><L N="320">To greit diseis, thy pomp and thy riches,</L><L N="321">In mortall neid, and greit penuritie</L><L N="322">Thow suffer sall, and as ane beggar die.</L></LG><LG TYPE="stanza"><L N="323">O cruell saturne fraward and angrie</L><L N="324">Hard is thy dome, and to malitious</L><L N="325">On fair cresseid quhy hes thow na mercie?</L><L N="326">Quhilk was sa sweit, gentill and amorous</L><L N="327">Withdraw thy sentence and be gracious</L><L N="328">As thow was neuer, sa schawis thow thy deid,</L><L N="329">Ane wraikfull sentence geuin on fair cresseid.</L></LG><EPB/><PB N="15"/><LG TYPE="stanza"><L N="330">Than cynthia quhen saturne past away</L><L N="331">Out of hir sait discendit doun belyue,</L><L N="332">And red ane bill on cresseid quhair scho lay,</L><L N="333">Contening this sentence diffinityue</L><L N="334">Fra heit of bodie i the now depryue</L><L N="335">And to thy seiknes sall be na recure</L><L N="336">Bot in dolour thy dayis to indure.</L></LG><LG TYPE="stanza"><L N="337">Thy cristall ene minglit with blude i mak</L><L N="338">Thy voice sa cleir vnplesand hoir and hace,</L><L N="339">Thy lustie lyre ouirspred with spottis blak,</L><L N="340">And lumpis haw appeirand in thy face</L><L N="341">Quhair thow cummis, ilk man sall fle the place.</L><L N="342">This sall thow go begging fra hous to hous</L><L N="343">With cop and clapper lyke ane lazarous.</L></LG><LG TYPE="stanza"><L N="344">This doolie dreame, this vglye visioun</L><L N="345">Brocht to ane end cresseid fra it awoik.</L><L N="346">And all that court and conuocatioun</L><L N="347">Vanischit away, than rais scho vp and tuik</L><L N="348">Ane poleist glas, and hir schaddow culd luik:</L><L N="349">And quhen scho saw hir face sa deformait</L><L N="350">Gif scho in hart was wa aneuch god wait.</L></LG><LG TYPE="stanza"><L N="351">Weiping full sair, lo, quhat it is, quod sche,</L><L N="352">With fraward langage for to mufe and steir</L><L N="353">Our craibit goddis,and sa is sene on me.</L><L N="354">My blaspheming now haue i bocht full deir,</L><L N="355">All eirdlie ioy and mirth i set areir.</L><L N="356">Allace this day, allace, this wofull tyde</L><L N="357">Quhen i began with my goddis for to chyde.</L></LG><EPB/><PB N="16"/><LG TYPE="stanza"><L N="358">Be this was said ane chyld come fra the hall</L><L N="359">To warne cresseid the supper was reddy,</L><L N="360">First knokkit at the dure, and syne culd call.</L><L N="361">Madame zour father biddis zow cum in hy</L><L N="362">He hes merwell sa lang on grouf ze ly,</L><L N="363">And sayis zour prayers bene to lang sum deill.</L><L N="364">The goddis wait all zour intent full weill.</L></LG><LG TYPE="stanza"><L N="365">Quod scho fair chyld ga to my father deir</L><L N="366">And pray him cum to speik with me anone.</L><L N="367">And sa he did, and said douchter quhat cheir?</L><L N="368">Allace (quod scho) father my mirth is gone.</L><L N="369">How sa (quod he) and scho can all expone</L><L N="370">As i haue tauld the vengeance and the wraik</L><L N="371">For hir trespas, cupide on hir culd tak.</L></LG><LG TYPE="stanza"><L N="372">He luikit on hir vglye lipper face,</L><L N="373">The quhylk befor was quhite as lillie flour</L><L N="374">Wringand his handis oftymes he said allace</L><L N="375">That he had leuit to se that wofull hour,</L><L N="376">For he knew weill that thair was na succour</L><L N="377">To hir seiknes, and that dowblit his pane</L><L N="378">Thus was thair cair aneuch betuix thame twane.</L></LG><LG TYPE="stanza"><L N="379">Quhen thay togidder murnit had full lang,</L><L N="380">Quod cresseid father, i wald not be kend,</L><L N="381">Thairfoir in secreit wyse ze let me gang</L><L N="382">Wnto zone hospitall at the tounis end.</L><L N="383">And thidder sum meit for cheritie me send</L><L N="384">To leif vpon, for all mirth in this eird</L><L N="385">Is fra me gane, sic is my wickit weird.</L></LG><EPB/><PB N="17"/><LG TYPE="stanza"><L N="386">Than in ane mantill and ane bawer hat,</L><L N="387">With cop and clapper wonder priuely.</L><L N="388">He opnit ane secreit zet, and out thair at</L><L N="389">Conuoyit hir, that na man suld espy,</L><L N="390">Wnto ane village half ane myle thairby,</L><L N="391">Delyuerit hir in at the spittaill hous,</L><L N="392">And daylie sent hir part of his almous.</L></LG><LG TYPE="stanza"><L N="393">Sum knew hir weill, &amp; sum had na knawledge</L><L N="394">Of hir becaus scho was sa deformait.</L><L N="395">With bylis blak ouirspred in hir visage,</L><L N="396">And hir fair colour faidit and alterait.</L><L N="397">Zit thay presumit for hir hie regrait,</L><L N="398">And still murning, scho was of nobill kin:</L><L N="399">With better will thairfoir they tuik hir in.</L></LG><LG TYPE="stanza"><L N="400">The day passit, and phebus went to rest,</L><L N="401">The cloudis blak ouirquhelmit all the sky.</L><L N="402">God wait gif cresseid was ane sorrowfull gest,</L><L N="403">Seing that vncouth fair and harbery:</L><L N="404">But meit or drink scho dressit hir to ly</L><L N="405">In ane dark corner of the hous allone.</L><L N="406">And on this wyse weiping, scho maid hir mone.</L></LG></DIV2></DIV1><DIV1 NODE="HenCres:2" TYPE="section"><HEAD>The complaint of cresseid</HEAD><DIV2 NODE="HenCres:2.1" TYPE="supplied line groups"><HEAD TYPE="supplied">Lines 407 through 504</HEAD><LG TYPE="stanza"><L N="407">O sop of sorrow, sonkin into cair:</L><L N="408">O catiue cresseid, for now and euer mair,</L><L N="409">Gane is thy ioy and all thy mirth in eird,</L><L N="410">Of all blyithnes now art thow blaiknit bair.</L><L N="411">Thair is na salue may saif the of thy sair,</L><L N="412">Fell is thy fortoun, wickit is thy weird:</L><L N="413">Thy blys is baneist, and thy baill on breird,</L><L N="414">Vnder the eirth, god gif i grauin wer:</L><L N="415">Quhair nane of grece nor zit of troy micht heird</L></LG><EPB/><PB N="18"/><LG TYPE="stanza"><L N="416">Quhair is thy chalmer wantounlie besene?</L><L N="417">With burely bed and bankouris browderit bene,</L><L N="418">Spycis and wyne to thy collatioun,</L><L N="419">The cowpis all of gold and siluer schene:</L><L N="420">The sweit meitis, seruit in plaittis clene,</L><L N="421">With saipheron sals of ane gude sessoun:</L><L N="422">Thy gay garmentis with mony gudely goun,</L><L N="423">Thy plesand lawn pinnit with goldin prene:</L><L N="424">All is areir, thy greit royall renoun.</L></LG><LG TYPE="stanza"><L N="425">Quhair is thy garding with thir greissis gay?</L><L N="426">And fresche flowris, quhilk the quene floray:</L><L N="427">Had paintit plesandly in euerie pane,</L><L N="428">Quhair thou was wont full merilye in may,</L><L N="429">To walk and tak the dew be it was day</L><L N="430">And heir the merle and mawis mony ane,</L><L N="431">With ladyis fair in carrolling to gane.</L><L N="432">And se the royall rinkis in thair array:</L><L N="433">In garmentis gay garnischit on euerie grane</L></LG><LG TYPE="stanza"><L N="434">Thy greit triumphand fame and hie honour</L><L N="435">Quhair thou was callit of eirdlye wichtis flour.</L><L N="436">All is decayit, thy weird is welterit so.</L><L N="437">Thy hie estait is turnit in darknes dour.</L><L N="438">This lipper ludge tak for thy burelie bour.</L><L N="439">And for thy bed tak now ane bunche of stro,</L><L N="440">For waillit wyne, and meitis thou had tho,</L><L N="441">Tak mowlit breid,peirrie and ceder sour:</L><L N="442">Bot cop and clapper, now is all ago.</L></LG><LG TYPE="stanza"><L N="443">My cleir voice, and courtlie carrolling,</L><L N="444">Quhair i was wont with ladyis for to sing.</L><L N="445">Is rawk as ruik, full hiddeous hoir and hace,</L><L N="446">My plesand port all vtheris precelling:</L><L N="447">Of lustines i was hald maist conding. <EPB/><PB N="19"/></L><L N="448">Now is deformit the figour of my face,</L><L N="449">To luik on it, na leid now lyking hes:</L><L N="450">Sowpit in syte, i say with sair siching,</L><L N="451">Ludgeit amang the lipper leid allace.</L></LG><LG TYPE="stanza"><L N="452">O ladyis fair of troy and grece attend,</L><L N="453">My miserie, quhilk nane may comprehend.</L><L N="454">My friuoll fortoun, my infelicitie:</L><L N="455">My greit mischeif quhilk na man can amend</L><L N="456">Be war in tyme approchis neir the end,</L><L N="457">And in zour mynd ane mirrour mak of me:</L><L N="458">As i am now, peraduenture that ze</L><L N="459">For all zour micht may cum to that same end,</L><L N="460">Or ellis war, gif ony war may be.</L></LG><LG TYPE="stanza"><L N="461">Nocht is zour fairnes bot ane faiding flour,</L><L N="462">Nocht is zour famous laud and hie honour.</L><L N="463">Bot wind inflat in vther mennis eiris.</L><L N="464">Zour roising reid to rotting sall retour:</L><L N="465">Exempill mak of me in zour memour,</L><L N="466">Quhilk of sic thingis wofull witnes beiris,</L><L N="467">All welth in eird, away as wind it weiris</L><L N="468">Be war thairfor, approchis neir the hour:</L><L N="469">Fortoun is fikkill, quhen scho beginnis &amp; steiris</L></LG><LG TYPE="stanza"><L N="470">Thvs chydand with hir drerie destenye,</L><L N="471">Weiping, scho woik the nicht fra end to end.</L><L N="472">Bot all in vane, hir dule, hir cairfull cry</L><L N="473">Micht not remeid, nor zit hir murning mend.</L><L N="474">Ane lipper lady rais and till hir wend,</L><L N="475">And said: quhy spurnis thow aganis the wall,</L><L N="476">To sla thy self, and mend nathing at all?</L></LG><EPB/><PB N="20"/><LG TYPE="stanza"><L N="477">Sen thy weiping dowbillis bot thy wo.</L><L N="478">I counsall the mak vertew of ane neid.</L><L N="479">To leir to clap thy clapper to and fro,</L><L N="480">And leir efter the law of lipper leid.</L><L N="481">Thair was na buit, bot furth with thame scho zeid,</L><L N="482">Fra place to place, quhill cauld and hounger sair:</L><L N="483">Compellit hir to be ane rank beggair.</L></LG><LG TYPE="stanza"><L N="484">That samin tyme of troy the garnisoun,</L><L N="485">Quhilk had to chiftane worthie troylus.</L><L N="486">Throw ieopardie of weir had strikken doun</L><L N="487">Knichtis of grece in number meruellons,</L><L N="488">With greit tryumphe and laude victorious</L><L N="489">Agane to troy richt richt royallie thay raid</L><L N="490">The way quhair cresseid with the lipper baid.</L></LG><LG TYPE="stanza"><L N="491">Seing that companie yai come all with ane steuin</L><L N="492">Thay gaif ane cry, and schuik coppis gude speid.</L><L N="493">Said worthie lordis, for goddis lufe of heuin,</L><L N="494">To vs lipper part of zour almous deid.</L><L N="495">Than to thair cry nobill troylus tuik heid,</L><L N="496">Hauing pietie, neir by the place can pas:</L><L N="497">Quhair cresseid sat, not witting quhat scho was.</L></LG><LG TYPE="stanza"><L N="498">Than vpon him scho kest vp baith hir ene,</L><L N="499">And with ane blenk it come into his thocht,</L><L N="500">That he sumtime hir face befoir had sene.</L><L N="501">Bot scho was in sic plye he knew hir nocht,</L><L N="502">Zit than hir luik into his mynd it brocht</L><L N="503">The sweit visage and amorous blenking</L><L N="504">Of fair cresseid sumtyme his awin darling.</L></LG><EPB/><PB N="21"/></DIV2><DIV2 NODE="HenCres:2.2" TYPE="supplied line groups"><HEAD TYPE="supplied">Lines 505 through 617</HEAD><LG TYPE="stanza"><L N="505">Na wonder was, suppois in mynd that he</L><L N="506">Tuik hir figure sa sone, and lo now quhy.</L><L N="507">The idole of ane thing, in cace may be</L><L N="508">Sa deip imprentit in the fantasy:</L><L N="509">That it deludis the wittis outwardly,</L><L N="510">And sa appeiris in forme and lyke estait,</L><L N="511">Within the mynd as it was figurait.</L></LG><LG TYPE="stanza"><L N="512">Ane spark of lufe than till his hart culd spring,</L><L N="513">And kendlit all his bodie in ane fyre.</L><L N="514">With hait fewir ane sweit and trimbling</L><L N="515">Him tuik, quhill he was reddie to expyre.</L><L N="516">To beir his scheild, his breist began to tyre</L><L N="517">Within ane quhyle he changit mony hew,</L><L N="518">And neuertheles not ane ane vther knew</L></LG><LG TYPE="stanza"><L N="519">For knichtlie pietie and memoriall</L><L N="520">Of fair cresseid, ane gyrdill can he tak.</L><L N="521">Ane purs of gold, and mony gay iowall,</L><L N="522">And in the skirt of cresseid doun can swak:</L><L N="523">Than raid away, and not ane word spak.</L><L N="524">Pensiwe in hart, quhill he come to the toun,</L><L N="525">And for greit cair oft syis almaist fell doun.</L></LG><LG TYPE="stanza"><L N="526">The lipper folk to cresseid than can draw,</L><L N="527">To se the equall distributioun</L><L N="528">Of the almous, bot quhen the gold thay saw.</L><L N="529">Ilk ane to vther prewelie can roun,</L><L N="530">And said zone lord hes mair affectioun</L><L N="531">How euer it be, vnto zone lazarous,</L><L N="532">Than to vs all, we knaw be his almous.</L></LG><EPB/><PB N="22"/><LG TYPE="stanza"><L N="533">Quhat lord is zone quod scho haue ze na feill</L><L N="534">Hes done to vs so greit humanitie?</L><L N="535">Zes quod a lipper man i knaw him weill.</L><L N="536">Schir troylus it is, gentill and fre:</L><L N="537">Quhen cresseid vnderstude that it was he,</L><L N="538">Stiffer than steill, thair stert ane bitter stound</L><L N="539">Throwout hir hart, and fell doun to the ground.</L></LG><LG TYPE="stanza"><L N="540">Quhen scho ouircome, with siching sair &amp; sad,</L><L N="541">With mony cairfull cry and cald ochane.</L><L N="542">Now is my breist with stormie stoundis stad,</L><L N="543">Wrappit in wo, ane wretch full will of wane.</L><L N="544">Than swounit scho oft or scho culd refrane,</L><L N="545">And euer in hir swouning cryit scho thus:</L><L N="546">O fals cresseid and trew knicht troylus.</L></LG><LG TYPE="stanza"><L N="547">Thy lufe, thy lawtie, and thy gentilnes,</L><L N="548">I countit small in my prosperitie.</L><L N="549">Sa eleuait i was in wantones,</L><L N="550">And clam vpon the fickill quheill sa hie,</L><L N="551">All faith and lufe i promissit to the.</L><L N="552">Was in the self fickill and friuolous:</L><L N="553">O fals cresseid, and trew knicht troilus.</L></LG><LG TYPE="stanza"><L N="554">For lufe of me thow keipt continence.</L><L N="555">Honest and chaist in conuersatioun.</L><L N="556">Of all wemen protectour and defence</L><L N="557">Thou was, and helpit thair opinioun.</L><L N="558">My mynd in fleschelie foull affectioun</L><L N="559">Was inclynit to lustis lecherous:</L><L N="560">Fy fals cresseid, o trew knicht troylus,</L></LG><EPB/><PB N="23"/><LG TYPE="stanza"><L N="561">Louers be war and tak gude heid about</L><L N="562">Quhome that ze lufe,for quhome ze suffer paine.</L><L N="563">I lat zow wit, thair is richt few thairout:</L><L N="564">Quhome ze may traist to haue trew lufe agane:</L><L N="565">Preif quhen ze will, zour labour is in vaine.</L><L N="566">Thairfoir, i reid, ze tak thame as ze find:</L><L N="567">For thay ar sad as widdercok in wind,</L></LG><LG TYPE="stanza"><L N="568">Becaus i knaw the greit vnstabilnes</L><L N="569">Brukkil as glas, into my self i say.</L><L N="570">Traisting in vther als greit vnfaitfulnes:</L><L N="571">Als vnconstant, and als vntrew of fay.</L><L N="572">Thocht sum be trew, i wait richt few ar thay,</L><L N="573">Quha findis treuth lat him his lady ruse:</L><L N="574">Nane but my self, as now i will accuse.</L></LG><LG TYPE="stanza"><L N="575">Quhen this was said, with paper scho sat doun,</L><L N="576">And on this maneir maid hir testament.</L><L N="577">Heir i beteiche my corps and carioun</L><L N="578">With wormis and with taidis to be rent.</L><L N="579">My cop and clapper, and myne ornament</L><L N="580">And all my gold the lipper folk sall haue:</L><L N="581">Quhen i am deid, to burie me in graue.</L></LG><LG TYPE="stanza"><L N="582">This royall ring, set with this rubie reid,</L><L N="583">Quhilk troylus in drowrie to me send.</L><L N="584">To him agane i leif it quhen i am deid,</L><L N="585">To mak my cairfull deid wnto him kend:</L><L N="586">Thus i conclude schortlie and mak ane end,</L><L N="587">My spreit i leif to diane quhair scho dwellis.</L><L N="588">To walk with hir in waist woddis and wellis,</L></LG><EPB/><PB N="24"/><LG TYPE="stanza"><L N="589">O diomeid thou hes baith broche and belt,</L><L N="590">Quhilk troylus gaue me in takning</L><L N="591">Of his trew lufe, and with that word scho swelt.</L><L N="592">And sone ane lipper man tuik of the ring,</L><L N="593">Syne buryit hir withouttin tarying,</L><L N="594">To troylus furthwith the ring he bair,</L><L N="595">And of cresseid the deith he can declair.</L></LG><LG TYPE="stanza"><L N="596">Quhen he had hard hir greit infirmitie,</L><L N="597">Hir legacie and lamentatioun.</L><L N="598">And how scho endit in sic pouertie,</L><L N="599">He swelt for wo, and fell doun in ane swoun,</L><L N="600">For greit sorrow his hart to brist was boun:</L><L N="601">Siching full sadlie, said i can no moir,</L><L N="602">Scho was vntrew, and wo is me thairfoir.</L></LG><LG TYPE="stanza"><L N="603">Sum said he maid ane tomb of merbell gray.</L><L N="604">And wrait hir name and superscriptioun,</L><L N="605">And laid it on hir graue quhair that scho lay,</L><L N="606">In goldin letteris, conteining this ressoun:</L><L N="607">Lo, fair ladyis, cresseid, of troyis toun,</L><L N="608">Sumtyme countit the flour of womanheid.</L><L N="609">Vnder this stane, lait lipper, lyis deid.</L></LG><LG TYPE="stanza"><L N="610">Now worthie wemen in this ballet schort,</L><L N="611">Maid for zour worschip and instructioun,</L><L N="612">Of cheritie, i monische and exhort,</L><L N="613">Ming not zour lufe with fals deceptioun.</L><L N="614">Beir in zour mynd this schort conclusioun</L><L N="615">Of fair cresseid, as i haue said befoir,</L><L N="616">Sen scho is deid, i speik of hir no moir.</L></LG><L N="617">Finis </L></DIV2></DIV1></BODY><EPB/></TEXT></DLPSTEXTCLASS>
