<DLPSTEXTCLASS><HEADER><FILEDESC><TITLESTMT><TITLE TYPE="245">Pearl</TITLE></TITLESTMT><EXTENT>ca. 70 kilobytes</EXTENT><PUBLICATIONSTMT><DISTRIBUTOR>University of Michigan, Humanities Text Initiative</DISTRIBUTOR><IDNO TYPE="dlps">Pearl</IDNO><AVAILABILITY><P>Available at URL http://www.hti.umich.edu/c/cme/</P><P>This text has been made available through the Oxford Text Archive for personal scholarly use only.  OTA number:  U-1686-A</P></AVAILABILITY><DATE>1993</DATE></PUBLICATIONSTMT><SOURCEDESC><BIBLFULL><TITLESTMT><TITLE>Pearl</TITLE><EDITOR>E.V.  Gordon</EDITOR></TITLESTMT><EXTENT>167 p.</EXTENT><PUBLICATIONSTMT><PUBLISHER>Clarendon Press</PUBLISHER><PUBPLACE>Oxford</PUBPLACE><DATE>1953</DATE></PUBLICATIONSTMT></BIBLFULL></SOURCEDESC></FILEDESC><ENCODINGDESC><EDITORIALDECL N="4"><P>The preface, table of contents, abbreviations list, introduction, bibliography, notes, and appendixes found in the print edition are not included.</P></EDITORIALDECL></ENCODINGDESC><PROFILEDESC><CREATION><DATE>1400</DATE></CREATION></PROFILEDESC></HEADER><TEXT><BODY><DIV1 NODE="Pearl:1" TYPE="section" N="I"><HEAD>Section I</HEAD><MILESTONE N="39r" UNIT="folio"/><EPB/><PB N="1"/><LG TYPE="stanza"><L> Perle, pleasaunte to prynces paye</L><L>To clanly clos in golde so clere,</L><L>Oute of oryent, I hardyly saye,</L><L>Ne proued I neuer her precios pere.</L><L>So rounde, so reken in vche araye,</L><L>So smal, so smoþe her sydeȝ were,</L><L>Quere-so-euer I jugged gemmeȝ gaye,</L><L>I sette hyr sengeley in synglere.</L><L>Allas! I leste hyr in on erbere;</L><L>Þurȝ gresse to grounde hit fro me yot.</L><L>I dewyne, fordolked of luf-daungere</L><L>Of þat pryuy perle wythouten spot.  </L></LG><LG TYPE="stanza"><L>Syþen in þat spote hit fro me sprange,</L><L>Ofte haf I wayted, wyschande þat wele,</L><L>Þat wont watȝ whyle deuoyde my wrange</L><L>And heuen my happe and al my hele.</L><L>Þat dotȝ bot þrych my hert þrange,</L><L>My breste in bale bot bolne and bele;</L><L>Ȝet þoȝt me neuer so swete a sange</L><L>As stylle stounde let to me stele.</L><L>For soþe þer fleten to me fele,</L><L>To þenke hir color so clad in clot.</L><L>O moul, þou marreȝ a myry iuele,</L><L>My priuy perle wythouten spotte.  </L></LG><EPB/><PB N="2"/><LG TYPE="stanza"><L> Þat spot of spyseȝ mot nedeȝ sprede,</L><L>Þer such rycheȝ to rot is runne;</L><L>Blomeȝ blayke and blwe and rede</L><L>Þer schyneȝ ful schyr agayn þe sunne.</L><L>Flor and fryte may not be fede</L><L>Þer hit doun drof in moldeȝ dunne;</L><L>For vch gresse mot grow of grayneȝ dede;</L><L>No whete were elleȝ to woneȝ wonne.</L><L>Of goud vche goude is ay bygonne;</L><L>So semly a sede moȝt fayly not,</L><L>Þat spryngande spyceȝ vp ne sponne</L><L>Of þat precios perle wythouten spotte.  </L></LG><LG TYPE="stanza"><MILESTONE N="39v" UNIT="folio"/><L> To þat spot þat I in speche expoun</L><L>I entred in þat erber grene,</L><L>In Augoste in a hyȝ seysoun,</L><L>Quen corne is coruen wyth crokeȝ kene.</L><L>On huyle þer perle hit trendeled doun</L><L>Schadowed þis worteȝ ful schyre and schene,</L><L>Gilofre, gyngure and gromylyoun,</L><L>And pyonys powdered ay bytwene.</L><L>Ȝif hit watȝ semly on to sene,</L><L>A fayr reflayr ȝet fro hit flot.</L><L>Þer wonys þat worþyly, I wot and wene,</L><L>My precious perle wythouten spot.  </L></LG><LG TYPE="stanza"><L>Bifore þat spot my honde I spenned</L><L>For care ful colde þat to me caȝt;</L><L>A deuely dele in my hert denned,</L><L>Þaȝ resoun sette myseluen saȝt.</L><EPB/><PB N="3"/><L> I playned my perle þat þer watȝ spenned</L><L>Wyth fyrce skylleȝ þat faste faȝt;</L><L>Þaȝ kynde of Kryst me comfort kenned,</L><L>My wreched wylle in wo ay wraȝte.</L><L>I felle vpon þat floury flaȝt,</L><L>Suche odour to my herneȝ schot;</L><L>I slode vpon a slepyng-slaȝte</L><L>On þat precios perle wythouten spot.</L></LG></DIV1><DIV1 NODE="Pearl:2" TYPE="section" N="II"><HEAD>Section II</HEAD><LG TYPE="stanza"><L>Fro spot my spyryt þer sprang in space;</L><L>My body on balke þer bod in sweuen.</L><L>My goste is gon in Godeȝ grace</L><L>In auenture þer meruayleȝ meuen.</L><L>I ne wyste in þis worlde quere þat hit wace,</L><L>Bot I knew me keste þer klyfeȝ cleuen;</L><L>Towarde a foreste I bere þe face,</L><L>Where rych rokkeȝ wer to dyscreuen.</L><L>Þe lyȝt of hem myȝt no mon leuen,</L><L>Þe glemande glory þat of hem glent;</L><L>For wern neuer webbeȝ þat wyȝeȝ weuen</L><L>Of half so dere adubbemente.  </L></LG><LG TYPE="stanza"><MILESTONE N="40r" UNIT="folio"/><L> Dubbed wern alle þo downeȝ sydeȝ</L><L>Wyth crystal klyffeȝ so cler of kynde.</L><L>Holtewodeȝ bryȝt aboute hem bydeȝ</L><L>Of bolleȝ as blwe as ble of Ynde;</L><L>As bornyst syluer þe lef on slydeȝ,</L><L>Þat þike con trylle on vch a tynde.</L><EPB/><PB N="4"/><L> Quen glem of glodeȝ agaynȝ hem glydeȝ,</L><L>Wyth schymeryng schene ful schrylle þay schynde.</L><L>Þe grauayl þat on grounde con grynde</L><L>Wern precious perleȝ of oryente:</L><L>Þe sunnebemeȝ bot blo and blynde</L><L>In respecte of þat adubbement.  </L></LG><LG TYPE="stanza"><L>The adubbemente of þo downeȝ dere</L><L>Garten my goste al greffe forȝete.</L><L>So frech flauoreȝ of fryteȝ were,</L><L>As fode hit con me fayre refete.</L><L>Fowleȝ þer flowen in fryth in fere,</L><L>Of flaumbande hweȝ, boþe smale and grete;</L><L>Bot sytole-stryng and gyternere</L><L>Her reken myrþe moȝt not retrete;</L><L>For quen þose bryddeȝ her wyngeȝ bete,</L><L>Þay songen wyth a swete asent.</L><L>So gracios gle couþe no mon gete</L><L>As here and se her adubbement.  </L></LG><LG TYPE="stanza"><L>So al watȝ dubbet on dere asyse</L><L>Þat fryth þer fortwne forth me fereȝ.</L><L>Þat derþe þerof for to deuyse</L><L>Nis no wyȝ worþé þat tonge bereȝ.</L><L>I welke ay forth in wely wyse;</L><L>No bonk so byg þat did me dereȝ.</L><L>Þe fyrre in þe fryth, þe feier con ryse</L><L>Þe playn, þe plontteȝ, þe spyse, þe</L><L>And raweȝ and randeȝ and rych reuereȝ,</L><L>As fyldor fyn her bonkes brent.</L><L>I wan to a water by schore þat schereȝ —</L><L>Lorde, dere watȝ hit adubbement!  </L></LG><EPB/><PB N="5"/><MILESTONE N="40v" UNIT="folio"/><LG TYPE="stanza"><L> The dubbemente of þo derworth depe</L><L>Wern bonkeȝ bene of beryl bryȝt.</L><L>Swangeande swete þe water con swepe,</L><L>Wyth a rownande rourde raykande aryȝt.</L><L>In þe founce þer stonden stoneȝ stepe,</L><L>As glente þurȝ glas þat glowed and glyȝt,</L><L>As stremande sterneȝ, quen stroþe-men slepe,</L><L>Staren in welkyn in wynter nyȝt;</L><L>For vche a pobbel in pole þer pyȝt</L><L>Watȝ emerad, saffer, oþer gemme gente,</L><L>Þat alle þe loȝe lemed of lyȝt,</L><L>So dere watȝ hit adubbement.</L></LG></DIV1><DIV1 NODE="Pearl:3" TYPE="section" N="III"><HEAD>Section III</HEAD><LG TYPE="stanza"><L>The dubbement dere of doun and daleȝ,</L><L>Of wod and water and wlonk playneȝ,</L><L>Bylde in me blys, abated my baleȝ,</L><L>Fordidden my stresse, dystryed my payneȝ.</L><L>Doun after a strem þat dryȝly haleȝ</L><L>I bowed in blys, bredful my brayneȝ;</L><L>Þe fyrre I folȝed þose floty valeȝ,</L><L>Þe more strenghþe of ioye myn herte strayneȝ.</L><L>As fortune fares þer as ho frayneȝ,</L><L>Wheþer solace ho sende oþer elleȝ sore,</L><L>Þe wyȝ to wham her wylle ho wayneȝ</L><L>Hytteȝ to haue ay more and more.  </L></LG><LG TYPE="stanza"><L>More of wele watȝ in þat wyse</L><L>Þen I cowþe telle þaȝ I tom hade,</L><L>For vrþely herte myȝt not suffyse</L><L>To þe tenþe dole of þo gladneȝ glade;</L><EPB/><PB N="6"/><L> Forþy I þoȝt þat Paradyse</L><L>Watȝ þer ouer gayn þo bonkeȝ brade.</L><L>I hoped þe water were a deuyse</L><L>Bytwene myrþeȝ by mereȝ made;</L><L>Byȝonde þe broke, by slente oþer slade,</L><L>I hoped þat mote merked wore.</L><L>Bot þe water watȝ depe, I dorst not wade,</L><L>And euer me longed ay more and more.  </L></LG><LG TYPE="stanza"><MILESTONE N="41r" UNIT="folio"/><L> More and more, and ȝet wel mare,</L><L>Me lyste to se þe broke byȝonde;</L><L>For if hit watȝ fayr þer I con fare,</L><L>Wel loueloker watȝ þe fyrre londe.</L><L>Abowte me con I stote and stare;</L><L>To fynde a forþe faste con I fonde.</L><L>Bot woþeȝ mo iwysse þer ware,</L><L>Þe fyrre I stalked by þe stronde.</L><L>And euer me þoȝt I schulde not wonde</L><L>For wo þer weleȝ so wynne wore.</L><L>Þenne nwe note me com on honde</L><L>Þat meued my mynde ay more and more.  </L></LG><LG TYPE="stanza"><L>More meruayle con my dom adaunt:</L><L>I seȝ byȝonde þat myry mere</L><L>A crystal clyffe ful relusaunt;</L><L>Mony ryal ray con fro hit rere.</L><L>At þe fote þerof þer sete a faunt,</L><L>A mayden of menske, ful debonere;</L><L>Blysnande whyt watȝ hyr bleaunt.</L><L>I knew hyr wel, I hade sen hyr ere.</L><EPB/><PB N="7"/><L> As glysnande golde þat man con schere,</L><L>So schon þat schene an-vnder shore.</L><L>On lenghe I loked to hyr þere;</L><L>Þe lenger, I knew hyr more and more.  </L></LG><LG TYPE="stanza"><L>The more I frayste hyr fayre face,</L><L>Her fygure fyn quen I had fonte,</L><L>Suche gladande glory con to me glace</L><L>As lyttel byfore þerto watȝ wonte.</L><L>To calle hyr lyste con me enchace,</L><L>Bot baysment gef myn hert a brunt.</L><L>I seȝ hyr in so strange a place,</L><L>Such a burre myȝt make myn herte blunt.</L><L>Þenne vereȝ ho vp her fayre frount,</L><L>Hyr vysayge whyt as playn yuore:</L><L>Þat stonge myn hert ful stray atount,</L><L>And euer þe lenger, þe more and more.</L></LG></DIV1><DIV1 NODE="Pearl:4" TYPE="section" N="IV"><HEAD>Section IV</HEAD><LG TYPE="stanza"><MILESTONE N="41v" UNIT="folio"/><L> More þen me lyste my drede aros.</L><L>I stod ful stylle and dorste not calle;</L><L>Wyth yȝen open and mouth ful clos</L><L>I stod as hende as hawk in halle.</L><L>I hoped þat gostly watȝ þat porpose;</L><L>I dred onende quat schulde byfalle,</L><L>Lest ho me eschaped þat I þer chos,</L><L>Er I at steuen hir moȝt stalle.</L><L>Þat gracios gay wythouten galle,</L><L>So smoþe, so smal, so seme slyȝt,</L><L>Ryseȝ vp in hir araye ryalle,</L><L>A precios pyece in perleȝ pyȝt.  </L></LG><EPB/><PB N="8"/><LG TYPE="stanza"><L> Perleȝ pyȝte of ryal prys</L><L>Þere moȝt mon by grace haf sene,</L><L>Quen þat frech as flor-de-lys</L><L>Doun þe bonke con boȝe bydene.</L><L>Al blysnande whyt watȝ hir beau biys,</L><L>Vpon at sydeȝ, and bounden bene</L><L>Wyth þe myryeste margarys, at my deuyse,</L><L>Þat euer I seȝ ȝet with myn ene;</L><L>Wyth lappeȝ large, I wot and I wene,</L><L>Dubbed with double perle and dyȝte;</L><L>Her cortel of self sute schene,</L><L>Wyth precios perleȝ al vmbepyȝte.  </L></LG><LG TYPE="stanza"><L>A pyȝt coroune ȝet wer þat gyrle</L><L>Of mariorys and non oþer ston.</L><L>Hiȝe pynakled of cler quyt perle,</L><L>Wyth flurted flowreȝ perfet vpon.</L><L>To hed hade ho non oþer werle;</L><L>Her here leke, al hyr vmbegon,</L><L>Her semblaunt sade for doc oþer erle,</L><L>Her ble more blaȝt þen whalleȝ bon.</L><L>As schorne golde schyr her fax þenne schon,</L><L>On schyldereȝ þat leghe vnlapped lyȝte.</L><L>Her depe colour ȝet wonted non</L><L>Of precios perle in porfyl pyȝte.  </L></LG><LG TYPE="stanza"><MILESTONE N="42r" UNIT="folio"/><L> Pyȝt watȝ poyned and vche a hemme</L><L>At honde, at sydeȝ, at ouerture,</L><L>Wyth whyte perle and non oþer gemme,</L><L>And bornyste quyte watȝ hyr uesture.</L><EPB/><PB N="9"/><L> Bot a wonder perle wythouten wemme</L><L>Inmyddeȝ hyr breste watȝ sette so sure;</L><L>A manneȝ dom moȝt dryȝly demme,</L><L>Er mynde moȝt malte in hit mesure.</L><L>I hope no tong moȝt endure</L><L>No sauerly saghe say of þat syȝt,</L><L>So watȝ hit clene and cler and pure,</L><L>Þat precios perle þer hit watȝ pyȝt.  </L></LG><LG TYPE="stanza"><L>Pyȝt in perle, þat precios pyece</L><L>On wyþer half water com doun þe schore.</L><L>No gladder gome heþen into Grece</L><L>Þen I, quen ho on brymme wore.</L><L>Ho watȝ me nerre þen aunte or nece;</L><L>My joy forþy watȝ much þe more.</L><L>Ho profered me speche, þat special spece,</L><L>Enclynande lowe in wommon lore,</L><L>Caȝte of her coroun of grete tresore</L><L>And haylsed me wyth a lote lyȝte.</L><L>Wel watȝ me þat euer I watȝ bore</L><L>To sware þat swete in perleȝ pyȝte!</L></LG></DIV1><DIV1 NODE="Pearl:5" TYPE="section" N="V"><HEAD>Section V</HEAD><LG TYPE="stanza"><L>'O perle', quod I, 'in perleȝ pyȝt,</L><L>Art þou my perle þat I haf playned,</L><L>Regretted by myn one on nyȝte?</L><L>Much longeyng haf I for þe layned,</L><L>Syþen into gresse þou me aglyȝte.</L><L>Pensyf, payred, I am forpayned,</L><L>And þou in a lyf of lykyng lyȝte,</L><L>In Paradys erde, of stryf vnstrayned.</L><EPB/><PB N="10"/><L> What wyrde hatȝ hyder my iuel vayned,</L><L>And don me in þys del and gret daunger?</L><L>Fro we in twynne wern towen and twayned,</L><L>I haf ben a joyleȝ juelere.'  </L></LG><LG TYPE="stanza"><MILESTONE N="42v" UNIT="folio"/><L> That juel þenne in gemmeȝ gente</L><L>Vered vp her vyse wyth yȝen graye,</L><L>Set on hyr coroun of perle orient,</L><L>And soberly after þenne con ho say:</L><L>'Sir, ȝe haf your tale mysetente,</L><L>To say your perle is al awaye,</L><L>Þat is in cofer so comly clente</L><L>As in þis gardyn gracios gaye,</L><L>Hereinne to lenge for euer and play,</L><L>Þer mys nee mornyng com neuer nere.</L><L>Her were a forser for þe, in faye,</L><L>If þou were a gentyl jueler.  </L></LG><LG TYPE="stanza"><L>'Bot, jueler gente, if þou schal lose</L><L>Þy ioy for a gemme þat þe watȝ lef,</L><L>Me þynk þe put in a mad porpose,</L><L>And busyeȝ þe aboute a raysoun bref;</L><L>For þat þou lesteȝ watȝ bot a rose</L><L>Þat flowred and fayled as kynde hyt gef.</L><L>Now þurȝ kynde of þe kyste þat hyt con close</L><L>To a perle of prys hit is put in pref.</L><L>And þou hatȝ called þy wyrde a þef,</L><L>Þat oȝt of noȝt hatȝ mad þe cler;</L><L>Þou blameȝ þe bote of þy meschef,</L><L>Þou art no kynde jueler.'  </L></LG><LG TYPE="stanza"><L>A juel to me þen watȝ þys geste,</L><L>And iueleȝ wern hyr gentyl saweȝ.</L><EPB/><PB N="11"/><L> 'Iwyse', quod I, 'my blysfol beste,</L><L>My grete dystresse þou al todraweȝ.</L><L>To be excused I make requeste;</L><L>I trawed my perle don out of daweȝ.</L><L>Now haf I fonde hyt, I schal ma feste,</L><L>And wony wyth hyt in schyr wod-schaweȝ,</L><L>And loue my Lorde and al his laweȝ</L><L>Þat hatȝ me broȝt þys blys ner.</L><L>Now were I at yow byȝonde þise waweȝ,</L><L>I were a ioyful jueler.'  </L></LG><LG TYPE="stanza"><MILESTONE N="43r" UNIT="folio"/><L> 'Jueler', sayde þat gemme clene,</L><L>'Wy borde ȝe men? So madde ȝe be!</L><L>Þre wordeȝ hatȝ þou spoken at ene:</L><L>Vnavysed, for soþe, wern alle þre.</L><L>Þou ne woste in worlde quat on dotȝ mene;</L><L>Þy worde byfore þy wytte con fle.</L><L>Þou says þou traweȝ me in þis dene,</L><L>Bycawse þou may wyth yȝen me se;</L><L>Anoþer þou says, in þys countré</L><L>Þyself schal won wyth me ryȝt here;</L><L>Þe þrydde, to passe þys water fre —</L><L>Þat may no ioyfol jueler.</L></LG></DIV1><DIV1 NODE="Pearl:6" TYPE="section" N="VI"><HEAD>Section VI</HEAD><LG TYPE="stanza"><L>'I halde þat iueler lyttel to prayse</L><L>Þat leueȝ wel þat he seȝ wyth yȝe,</L><L>And much to blame and vncortayse</L><L>Þat leueȝ oure Lorde wolde make a lyȝe,</L><EPB/><PB N="12"/><L> Þat lelly hyȝte your lyf to rayse,</L><L>Þaȝ fortune dyd your flesch to dyȝe.</L><L>Ȝe setten hys wordeȝ ful westernays</L><L>Þat leueȝ noþynk bot ȝe hit syȝe.</L><L>And þat is a poynt o sorquydryȝe,</L><L>Þat vche god mon may euel byseme,</L><L>To leue no tale be true to tryȝe</L><L>Bot þat hys one skyl may dem.  </L></LG><LG TYPE="stanza"><L>'Deme now þyself if þou con dayly</L><L>As man to God wordeȝ schulde heue.</L><L>Þou saytȝ þou schal won in þis bayly;</L><L>Me þynk þe burde fyrst aske leue,</L><L>And ȝet of graunt þou myȝteȝ fayle.</L><L>Þou wylneȝ ouer þys water to weue;</L><L>Er moste þou ceuer to oþer counsayle:</L><L>Þy corse in clot mot calder keue.</L><L>For hit watȝ forgarte at Paradys greue;</L><L>Oure ȝorefader hit con mysseȝeme.</L><L>Þurȝ drwry deth boȝ vch man dreue,</L><L>Er ouer þys dam hym Dryȝtyn deme.'  </L></LG><LG TYPE="stanza"><MILESTONE N="43v" UNIT="folio"/><L> 'Demeȝ þou me', quod I, 'my swete,</L><L>To dol agayn, þenne I dowyne.</L><L>Now haf I fonte þat I forlete,</L><L>Schal I efte forgo hit er euer I fyne?</L><L>Why schal I hit boþe mysse and mete?</L><L>My precios perle dotȝ me gret pyne.</L><L>What serueȝ tresor, bot gareȝ men grete</L><L>When he hit schal efte wyth teneȝ tyne?</L><EPB/><PB N="13"/><L> Now rech I neuer for to declyne,</L><L>Ne how fer of folde þat man me fleme.</L><L>When I am partleȝ of perle myne,</L><L>Bot durande doel what may men deme?'  </L></LG><LG TYPE="stanza"><L>'Thow demeȝ noȝt bot doel-dystresse',</L><L>Þenne sayde þat wyȝt. 'Why dotȝ þou so?</L><L>For dyne of doel of lureȝ lesse</L><L>Ofte mony mon forgos þe mo.</L><L>Þe oȝte better þyseluen blesse,</L><L>And loue ay God, in wele and wo,</L><L>For anger gayneȝ þe not a cresse.</L><L>Who nedeȝ schal þole, be not so þro.</L><L>For þoȝ þou daunce as any do,</L><L>Braundysch and bray þy braþeȝ breme,</L><L>When þou no fyrre may, to ne fro,</L><L>Þou moste abyde þat he schal deme.  </L></LG><LG TYPE="stanza"><L>'Deme Dryȝtyn, euer hym adyte,</L><L>Of þe way a fote ne wyl he wryþe.</L><L>Þy mendeȝ mounteȝ not a myte,</L><L>Þaȝ þou for sorȝe be neuer blyþe.</L><L>Stynt of þy strot and fyne to flyte,</L><L>And sech hys blyþe ful swefte and swyþe.</L><L>Þy prayer may hys pyté byte,</L><L>Þat mercy schal hyr crafteȝ kyþe.</L><L>Hys comforte may þy langour lyþe</L><L>And þy lureȝ of lyȝtly fleme;</L><L>For, marre oþer madde, morne and myþe,</L><L>Al lys in hym to dyȝt and deme.'</L></LG></DIV1><EPB/><PB N="14"/><DIV1 NODE="Pearl:7" TYPE="section" N="VII"><HEAD>Section VII</HEAD><LG TYPE="stanza"><MILESTONE N="44r" UNIT="folio"/><L> Thenne demed I to þat damyselle:</L><L>'Ne worþe no wrathþe vnto my Lorde,</L><L>If rapely I raue, spornande in spelle.</L><L>My herte watȝ al wyth mysse remorde,</L><L>As wallande water gotȝ out of welle.</L><L>I do me ay in hys myserecorde.</L><L>Rebuke me neuer wyth wordeȝ felle,</L><L>Þaȝ I forloyne, my dere endorde,</L><L>Bot kyþeȝ me kyndely your coumforde,</L><L>Pytosly þenkande vpon þysse:</L><L>Of care and me ȝe made acorde,</L><L>Þat er watȝ grounde of alle my blysse.  </L></LG><LG TYPE="stanza"><L>'My blysse, my bale, ȝe han ben boþe,</L><L>Bot much þe bygger ȝet watȝ my mon;</L><L>Fro þou watȝ wroken fro vch a woþe,</L><L>I wyste neuer quere my perle watȝ gon.</L><L>Now I hit se, now leþeȝ my loþe.</L><L>And, quen we departed, we wern at on;</L><L>God forbede we be now wroþe,</L><L>We meten so selden by stok oþer ston.</L><L>Þaȝ cortaysly ȝe carp con,</L><L>I am bot mol and manereȝ mysse.</L><L>Bot Crystes mersy and Mary and Jon,</L><L>Þise arn þe grounde of alle my blisse.  </L></LG><LG TYPE="stanza"><L>'In blysse I se þe blyþely blent,</L><L>And I a man al mornyf mate;</L><L>Ȝe take þeron ful lyttel tente,</L><L>Þaȝ I hente ofte harmeȝ hate.</L><EPB/><PB N="15"/><L> Bot now I am here in your presente,</L><L>I wolde bysech, wythouten debate,</L><L>Ȝe wolde me say in sobre asente</L><L>What lyf ȝe lede erly and late.</L><L>For I am ful fayn þat your astate</L><L>Is worþen to worschyp and wele, iwysse;</L><L>Of alle my joy þe hyȝe gate,</L><L>Hit is in grounde of alle my blysse.'  </L></LG><LG TYPE="stanza"><MILESTONE N="44v" UNIT="folio"/><L> 'Now blysse, burne, mot þe bytyde',</L><L>Þen sayde þat lufsoum of lyth and lere,</L><L>'And welcum here to walk and byde,</L><L>For now þe speche is to me dere.</L><L>Maysterful mod and hyȝe pryde,</L><L>I hete þe, arn heterly hated here.</L><L>My Lorde ne loueȝ not for to chyde,</L><L>For meke arn alle þat woneȝ hym nere;</L><L>And when in hys place þou schal apere,</L><L>Be dep deuote in hol mekenesse.</L><L>My Lorde þe Lamb loueȝ ay such chere,</L><L>Þat is þe grounde of alle my blysse.  </L></LG><LG TYPE="stanza"><L>'A blysful lyf þou says I lede;</L><L>Þou woldeȝ knaw þerof þe stage.</L><L>Þow wost wel when þy perle con schede</L><L>I watȝ ful ȝong and tender of age;</L><L>Bot my Lorde þe Lombe þurȝ hys godhede,</L><L>He toke myself to hys maryage,</L><L>Corounde me quene in blysse to brede</L><L>In lenghe of dayeȝ þat euer schal wage;</L><L>And sesed in alle hys herytage</L><L>Hys lef is. I am holy hysse:</L><L>Hys prese, hys prys, and hys parage</L><L>Is rote and grounde of alle my blysse.'</L></LG></DIV1><EPB/><PB N="16"/><DIV1 NODE="Pearl:8" TYPE="section" N="VIII"><HEAD>Section VIII</HEAD><LG TYPE="stanza"><L> 'Blysful', quod I, 'may þys be trwe?</L><L>Dyspleseȝ not if I speke errour.</L><L>Art þou þe quene of heueneȝ blwe,</L><L>Þat al þys worlde schal do honour?</L><L>We leuen on Marye þat grace of grewe,</L><L>Þat ber a barne of vyrgyn flour;</L><L>Þe croune fro hyr quo moȝt remwe</L><L>Bot ho hir passed in sum fauour?</L><L>Now, for synglerty o hyr dousour,</L><L>We calle hyr Fenyx of Arraby,</L><L>Þat freles fleȝe of hyr fasor,</L><L>Lyk to þe Quen of cortaysye.'  </L></LG><LG TYPE="stanza"><L>'Cortayse Quen', þenne sayde þat gaye,</L><L>Knelande to grounde, folde vp hyr face,</L><L>'Makeleȝ Moder and myryest May,</L><L>Blessed bygynner of vch a grace!'</L><L>Þenne ros ho vp and con restay,</L><L>And speke me towarde in þat space:</L><L>'Sir, fele here porchaseȝ and fongeȝ pray,</L><L>Bot supplantoreȝ none wythinne þys place.</L><L>Þat emperise al heuenȝ hatȝ,</L><L>And vrþe and helle, in her bayly;</L><L>Of erytage ȝet non wyl ho chace,</L><L>For ho is Quen of cortaysye.  </L></LG><LG TYPE="stanza"><L>'The court of þe kyndom of God alyue</L><L>Hatȝ a property in hytself beyng:</L><L>Alle þat may þerinne aryue</L><L>Of alle þe reme is quen oþer kyng,</L><EPB/><PB N="17"/><L> And neuer oþer ȝet schal depryue,</L><L>Bot vchon fayn of oþereȝ hafyng,</L><L>And wolde her corouneȝ wern worþe þo fyue,</L><L>If possyble were her mendyng.</L><L>Bot my Lady of quom Jesu con spryng,</L><L>Ho haldeȝ þe empyre ouer vus ful hyȝe;</L><L>And þat dyspleseȝ non of oure gyng,</L><L>For ho is Quene of cortaysye.  </L></LG><LG TYPE="stanza"><L>'Of courtaysye, as saytȝ Saynt Poule,</L><L>Al arn we membreȝ of Jesu Kryst:</L><L>As heued and arme and legg and naule</L><L>Temen to hys body ful trwe and tryste,</L><L>Ryȝt so is vch a Krysten sawle</L><L>A longande lym to þe Mayster of myste.</L><L>Þenne loke what hate oþer any gawle</L><L>Is tached oþer tyȝed þy lymmeȝ bytwyste.</L><L>Þy heued hatȝ nauþer greme ne gryste,</L><L>On arme oþer fynger þaȝ þou ber byȝe.</L><L>So fare we alle wyth luf and lyste</L><L>To kyng and quene by cortaysye.'  </L></LG><LG TYPE="stanza"><MILESTONE N="45v" UNIT="folio"/><L> 'Cortaysé', quod I, 'I leue,</L><L>And charyté grete, be yow among,</L><L>Bot my speche þat yow ne greue,</L><L>.    .    .    .    .    .    .</L><L>Þyself in heuen ouer hyȝ þou heue,</L><L>To make þe quen þat watȝ so ȝonge.</L><L>What more honour moȝte he acheue</L><L>Þat hade endured in worlde stronge,</L><EPB/><PB N="18"/><L> And lyued in penaunce hys lyueȝ longe</L><L>Wyth bodyly bale hym blysse to byye?</L><L>What more worschyp moȝt he fonge</L><L>Þen corounde be kyng by cortaysé?</L></LG></DIV1><DIV1 NODE="Pearl:9" TYPE="section" N="IX"><HEAD>Section IX</HEAD><LG TYPE="stanza"><L>'That cortaysé is to fre of dede,</L><L>Ȝyf hyt be soth þat þou coneȝ saye.</L><L>Þou lyfed not two ȝer in oure þede;</L><L>Þou cowþeȝ neuer God nauþer plese ne pray,</L><L>Ne neuer nawþer Pater ne Crede;</L><L>And quen mad on þe fyrst day!</L><L>I may not traw, so God me spede,</L><L>Þat God wolde wryþe so wrange away.</L><L>Of countes, damysel, par ma fay,</L><L>Wer fayr in heuen to halde asstate,</L><L>Oþer elleȝ a lady of lasse aray;</L><L>Bot a quene! Hit is to dere a date.'  </L></LG><LG TYPE="stanza"><L>'Þer is no date of hys godnesse',</L><L>Þen sayde to me þat worþy wyȝte,</L><L>'For al is trawþe þat he con dresse,</L><L>And he may do noþynk bot ryȝt.</L><L>As Mathew meleȝ in your messe</L><L>In sothfol gospel of God almyȝt,</L><L>In sample he can ful grayþely gesse,</L><L>And lykneȝ hit to heuen lyȝte.</L><L>"My regne", he saytȝ, "is lyk on hyȝt</L><L>To a lorde þat hade a uyne, I wate.</L><L>Of tyme of ȝere þe terme watȝ tyȝt,</L><L>To labor vyne watȝ dere þe date.  </L></LG><EPB/><PB N="19"/><MILESTONE N="46r" UNIT="folio"/><LG TYPE="stanza"><L> '"Þat date of ȝere wel knawe þys hyne.</L><L>Þe lorde ful erly vp he ros</L><L>To hyre werkmen to hys vyne,</L><L>And fyndeȝ þer summe to hys porpos.</L><L>Into acorde þay con declyne</L><L>For a pené on a day, and forth þay gotȝ,</L><L>Wryþen and worchen and don gret pyne,</L><L>Keruen and caggen and man hit clos.</L><L>Aboute vnder þe lorde to marked totȝ,</L><L>And ydel men stande he fyndeȝ þerate.</L><L>'Why stande ȝe ydel?' he sayde to þos.</L><L>'Ne knawe ȝe of þis day no date?'  </L></LG><LG TYPE="stanza"><L>'"'Er date of daye hider arn we wonne',</L><L>So watȝ al samen her answar soȝt.</L><L>'We haf standen her syn ros þe sunne,</L><L>And no mon byddeȝ vus do ryȝt noȝt.'</L><L>'Gos into my vyne, dotȝ þat ȝe conne',</L><L>So sayde þe lorde, and made hit toȝt.</L><L>'What resonabele hyre be naȝt be runne</L><L>I yow pay in dede and þoȝte.'</L><L>Þay wente into þe vyne and wroȝte,</L><L>And al day þe lorde þus ȝede his gate,</L><L>And nw men to hys vyne he broȝte</L><L>Welneȝ wyl day watȝ passed date.  </L></LG><LG TYPE="stanza"><L>'"At þe date of day of euensonge,</L><L>On oure byfore þe sonne go doun,</L><L>He seȝ þer ydel men ful stronge</L><L>And sade to hem wyth sobre soun,</L><EPB/><PB N="20"/><L> 'Wy stonde ȝe ydel þise dayeȝ longe?'</L><L>Þay sayden her hyre watȝ nawhere boun.</L><L>'Gotȝ to my vyne, ȝemen ȝonge,</L><L>And wyrkeȝ and dotȝ þat at ȝe moun.'</L><L>Sone þe worlde bycom wel broun;</L><L>Þe sunne watȝ doun and hit wex late.</L><L>To take her hyre he mad sumoun;</L><L>Þe day watȝ al apassed date.</L></LG></DIV1><DIV1 NODE="Pearl:10" TYPE="section" N="X"><HEAD>Section X</HEAD><LG TYPE="stanza"><MILESTONE N="46v" UNIT="folio"/><L> '"The date of þe daye þe lorde con knaw,</L><L>Called to þe reue: 'Lede, pay þe meyny.</L><L>Gyf hem þe hyre þat I hem owe,</L><L>And fyrre, þat non me may reprené,</L><L>Set hem alle vpon a rawe</L><L>And gyf vchon inlyche a peny.</L><L>Bygyn at þe laste þat standeȝ lowe,</L><L>Tyl to þe fyrst þat þou atteny.'</L><L>And þenne þe fyrst bygonne to pleny</L><L>And sayden þat þay hade trauayled sore:</L><L>'Þese bot on oure hem con streny;</L><L>Vus þynk vus oȝe to take more.</L></LG><LG TYPE="stanza"><L>'"'More haf we serued, vus þynk so,</L><L>Þat suffred han þe dayeȝ hete,</L><L>Þenn þyse þat wroȝt not houreȝ two,</L><L>And þou dotȝ hem vus to counterfete.'</L><L>Þenne sayde þe lorde to on of þo:</L><L>'Frende, no waning I wyl þe ȝete;</L><L>Take þat is þyn owne, and go.</L><L>And I hyred þe for a peny agrete,</L><EPB/><PB N="21"/><L> Quy bygynneȝ þou now to þrete?</L><L>Watȝ not a pené þy couenaunt þore?</L><L>Fyrre þen couenaunde is noȝt to plete.</L><L>Wy schalte þou þenne ask more?</L></LG><LG TYPE="stanza"><L>'"'More, weþer louyly is me my gyfte,</L><L>To do wyth myn quat-so me lykeȝ?</L><L>Oþer elleȝ þyn yȝe to lyþer is lyfte</L><L>For I am goude and non byswykeȝ?'</L><L>Þus schal I", quod Kryste, "hit skyfte:</L><L>Þe laste schal be þe fyrst þat strykeȝ,</L><L>And þe fyrst þe laste, be he neuer so swyft;</L><L>For mony ben called, þaȝ fewe be mykeȝ."</L><L>Þus pore men her part ay pykeȝ,</L><L>Þaȝ þay com late and lyttel wore;</L><L>And þaȝ her sweng wyth lyttel atslykeȝ,</L><L>Þe merci of God is much þe more.  </L></LG><LG TYPE="stanza"><MILESTONE N="47r" UNIT="folio"/><L> 'More haf I of joye and blysse hereinne,</L><L>Of ladyschyp gret and lyueȝ blom,</L><L>Þen alle þe wyȝeȝ in þe worlde myȝt wynne</L><L>By þe way of ryȝt to aske dome.</L><L>Wheþer welnygh now I con bygynne —</L><L>In euentyde into þe vyne I come —</L><L>Fyrst of my hyre my Lorde con mynne:</L><L>I watȝ payed anon of al and sum.</L><L>Ȝet oþer þer werne þat toke more tom,</L><L>Þat swange and swat for long ȝore,</L><L>Þat ȝet of hyre noþynk þay nom,</L><L>Paraunter noȝt schal to-ȝere more.'  </L></LG><EPB/><PB N="22"/><LG TYPE="stanza"><L> Then more I meled and sayde apert:</L><L>'Me þynk þy tale vnresounable.</L><L>Goddeȝ ryȝt is redy and euermore rert,</L><L>Oþer Holy Wryt is bot a fable.</L><L>In Sauter is sayd a verce ouerte</L><L>Þat spekeȝ a poynt determynable:</L><L>"Þou quyteȝ vchon as hys desserte,</L><L>Þou hyȝe kyng ay pretermynable."</L><L>Now he þat stod þe long day stable,</L><L>And þou to payment com hym byfore,</L><L>Þenne þe lasse in werke to take more able,</L><L>And euer þe lenger þe lasse, þe more.'  </L></LG></DIV1><DIV1 NODE="Pearl:11" TYPE="section" N="XI"><HEAD>Section XI</HEAD><LG TYPE="stanza"><L>'Of more and lasse in Godeȝ ryche',</L><L>Þat gentyl sayde, 'lys no joparde,</L><L>For þer is vch mon payed inlyche,</L><L>Wheþer lyttel oþer much be hys rewarde;</L><L>For þe gentyl Cheuentayn is no chyche,</L><L>Queþer-so-euer he dele nesch oþer harde:</L><L>He laueȝ hys gyfteȝ as water of dyche,</L><L>Oþer goteȝ of golf þat neuer charde.</L><L>Hys fraunchyse is large þat euer dard</L><L>To Hym þat matȝ in synne rescoghe;</L><L>No blysse betȝ fro hem reparde,</L><L>For þe grace of God is gret inoghe.  </L></LG><LG TYPE="stanza"><L>'Bot now þou moteȝ, me for to mate,</L><L>Þat I my peny haf wrang tan here;</L><L>Þou sayȝ þat I þat com to late</L><L>Am not worþy so gret fere.</L><EPB/><PB N="23"/><L> Where wysteȝ þou euer any bourne abate,</L><L>Euer so holy in hys prayere,</L><L>Þat he ne forfeted by sumkyn gate</L><L>Þe mede sumtyme of heueneȝ clere?</L><L>And ay þe ofter, þe alder þay were,</L><L>Þay laften ryȝt and wroȝten woghe.</L><L>Mercy and grace moste hem þen stere,</L><L>For þe grace of God is gret innoȝe.  </L></LG><LG TYPE="stanza"><L>'Bot innoghe of grace hatȝ innocent.</L><L>As sone as þay arn borne, by lyne</L><L>In þe water of babtem þay dyssente:</L><L>Þen arne þay boroȝt into þe vyne.</L><L>Anon þe day, wyth derk endente,</L><L>Þe niyȝt of deth dotȝ to enclyne:</L><L>Þat wroȝt neuer wrang er þenne þay wente,</L><L>Þe gentyle Lorde þenne payeȝ hys hyne.</L><L>Þay dyden hys heste, þay wern þereine;</L><L>Why schulde he not her labour alow,</L><L>Ȝys, and pay hem at þe fyrst fyne?</L><L>For þe grace of God is gret innoghe.  </L></LG><LG TYPE="stanza"><L>'Inoȝe is knawen þat mankyn grete</L><L>Fyrste watȝ wroȝt to blysse parfyt;</L><L>Oure forme fader hit con forfete</L><L>Þurȝ an apple þat he vpon con byte.</L><L>Al wer we dampned for þat mete</L><L>To dyȝe in doel out of delyt</L><L>And syþen wende to helle hete,</L><L>Þerinne to won wythoute respyt.</L><L>Bot þeron com a bote astyt.</L><L>Ryche blod ran on rode so roghe,</L><EPB/><PB N="24"/><L> And wynne water þen at þat plyt:</L><L>Þe grace of God wex gret innoghe.  </L></LG><LG TYPE="stanza"><MILESTONE N="48r" UNIT="folio"/><L> 'Innoghe þer wax out of þat welle,</L><L>Blod and water of brode wounde.</L><L>Þe blod vus boȝt fro bale of helle</L><L>And delyuered vus of þe deth secounde;</L><L>Þe water is baptem, þe soþe to telle,</L><L>Þat folȝed þe glayue so grymly grounde,</L><L>Þat wascheȝ away þe gylteȝ felle</L><L>Þat Adam wyth inne deth vus drounde.</L><L>Now is þer noȝt in þe worlde rounde</L><L>Bytwene vus and blysse bot þat he wythdroȝ,</L><L>And þat is restored in sely stounde;</L><L>And þe grace of God is gret innogh.  </L></LG></DIV1><DIV1 NODE="Pearl:12" TYPE="section" N="XII"><HEAD>Section XII</HEAD><LG TYPE="stanza"><L>'Grace innogh þe mon may haue</L><L>Þat synneȝ þenne new, ȝif hym repente,</L><L>Bot wyth sorȝ and syt he mot hit craue,</L><L>And byde þe payne þerto is bent.</L><L>Bot resoun of ryȝt þat con not raue</L><L>Saueȝ euermore þe innossent;</L><L>Hit is a dom þat neuer God gaue,</L><L>Þat euer þe gyltleȝ schulde be schente.</L><L>Þe gyltyf may contryssyoun hente</L><L>And be þurȝ mercy to grace þryȝt;</L><L>Bot he to gyle þat neuer glente</L><L>And inoscente is saf and ryȝte.  </L></LG><EPB/><PB N="25"/><LG TYPE="stanza"><L> 'Ryȝt þus I knaw wel in þis cas</L><L>Two men to saue is god by skylle:</L><L>Þe ryȝtwys man schal se hys face,</L><L>Þe harmleȝ haþel schal com hym tylle.</L><L>Þe Sauter hyt satȝ þus in a pace:</L><L>"Lorde, quo schal klymbe þy hyȝ hylle,</L><L>Oþer rest wythinne þy holy place?"</L><L>Hymself to onsware he is not dylle:</L><L>"Hondelyngeȝ harme þat dyt not ille,</L><L>Þat is of hert boþe clene and lyȝt,</L><L>Þer schal hys step stable stylle":</L><L>Þe innosent is ay saf by ryȝt.  </L></LG><LG TYPE="stanza"><MILESTONE N="48v" UNIT="folio"/><L> 'The ryȝtwys man also sertayn</L><L>Aproche he schal þat proper pyle,</L><L>Þat takeȝ not her lyf in vayne,</L><L>Ne glauereȝ her nieȝbor wyth no gyle.</L><L>Of þys ryȝtwys saȝ Salamon playn</L><L>How Koyntise onoure con aquyle;</L><L>By wayeȝ ful streȝt ho con hym strayn,</L><L>And scheued hym þe rengne of God awhyle,</L><L>As quo says, "Lo, ȝon louely yle!</L><L>Þou may hit wynne if þou be wyȝte."</L><L>Bot, hardyly, wythoute peryle,</L><L>Þe innosent is ay saue by ryȝte.  </L></LG><LG TYPE="stanza"><L>'Anende ryȝtwys men ȝet saytȝ a gome,</L><L>Dauid in Sauter, if euer ȝe syȝ hit:</L><L>"Lorde, Þy seruaunt draȝ neuer to dome,</L><L>For non lyuyande to þe is justyfyet."</L><EPB/><PB N="26"/><L> Forþy to corte quen þou schal com</L><L>Þer alle oure causeȝ schal be tryed,</L><L>Alegge þe ryȝt, þou may be innome,</L><L>By þys ilke spech I haue asspyed;</L><L>Bot he on rode þat blody dyed,</L><L>Delfully þurȝ hondeȝ þryȝt,</L><L>Gyue þe to passe, when þou arte tryed,</L><L>By innocens and not by ryȝte.  </L></LG><LG TYPE="stanza"><L>'Ryȝtwysly quo con rede,</L><L>He loke on bok and be awayed</L><L>How Jesus hym welke in areþede,</L><L>And burneȝ her barneȝ vnto hym brayde.</L><L>For happe and hele þat fro hym ȝede</L><L>To touch her chylder þay fayr hym prayed.</L><L>His dessypeleȝ wyth blame let be hem bede</L><L>And wyth her resouneȝ ful fele restayed.</L><L>Jesus þenne hem swetely sayde:</L><L>"Do way, let chylder vnto me tyȝt.</L><L>To suche is heuenryche arayed":</L><L>Þe innocent is ay saf by ryȝt.  </L></LG></DIV1><DIV1 NODE="Pearl:13" TYPE="section" N="XIII"><HEAD>Section XIII</HEAD><LG TYPE="stanza"><L>'Iesus con calle to hym hys mylde,</L><L>And sayde hys ryche no wyȝ myȝt wynne</L><L>Bot he com þyder ryȝt as a chylde,</L><L>Oþer elleȝ neuermore com þerinne.</L><L>Harmleȝ, trwe, and vndefylde,</L><L>Wythouten mote oþer mascle of sulpande synne,</L><EPB/><PB N="27"/><L> Quen such þer cnoken on þe bylde,</L><L>Tyt schal hem men þe ȝate vnpynne.</L><L>Þer is þe blys þat con not blynne</L><L>Þat þe jueler soȝte þurȝ perré pres,</L><L>And solde alle hys goud, boþe wolen and lynne,</L><L>To bye hym a perle watȝ mascelleȝ.  </L></LG><LG TYPE="stanza"><L>'This makelleȝ perle, þat boȝt is dere,</L><L>Þe joueler gef fore alle hys god,</L><L>Is lyke þe reme of heuenesse clere:</L><L>So sayde þe Fader of folde and flode;</L><L>For hit is wemleȝ, clene, and clere,</L><L>And endeleȝ rounde, and blyþe of mode,</L><L>And commune to alle þat ryȝtwys were.</L><L>Lo, euen inmyddeȝ my breste hit stode.</L><L>My Lorde þe Lombe, þat schede hys blode,</L><L>He pyȝt hit þere in token of pes.</L><L>I rede þe forsake þe worlde wode</L><L>And porchace þy perle maskelles.'  </L></LG><LG TYPE="stanza"><L>'O maskeleȝ perle in perleȝ pure,</L><L>Þat bereȝ', quod I, 'þe perle of prys,</L><L>Quo formed þe þy fayre fygure?</L><L>Þat wroȝt þy wede, he watȝ ful wys.</L><L>Þy beauté com neuer of nature;</L><L>Pymalyon paynted neuer þy vys,</L><L>Ne Arystotel nawþer by hys lettrure</L><L>Of carped þe kynde þese propertéȝ.</L><L>Þy colour passeȝ þe flour-de-lys;</L><L>Þyn angel-hauyng so clene corteȝ.</L><L>Breue me, bryȝt, quat kyn offys</L><L>Bereȝ þe perle so maskelleȝ?'  </L></LG><EPB/><PB N="28"/><LG TYPE="stanza"><MILESTONE N="49v" UNIT="folio"/><L> 'My makeleȝ Lambe þat al may bete',</L><L>Quod scho, 'my dere destyné,</L><L>Me ches to hys make, alþaȝ vnmete</L><L>Sumtyme semed þat assemblé.</L><L>When I wente fro yor worlde wete,</L><L>He calde me to hys bonerté:</L><L>"Cum hyder to me, my lemman swete,</L><L>For mote ne spot is non in þe."</L><L>He gef me myȝt and als bewté;</L><L>In hys blod he wesch my wede on dese,</L><L>And coronde clene in vergynté,</L><L>And pyȝt me in perleȝ maskelleȝ.'  </L></LG><LG TYPE="stanza"><L>'Why, maskelleȝ byrd þat bryȝt con flambe,</L><L>Þat reiatéȝ hatȝ so ryche and ryf,</L><L>Quat kyn þyng may be þat Lambe</L><L>Þat þe wolde wedde vnto hys vyf?</L><L>Ouer alle oþer so hyȝ þou clambe</L><L>To lede wyth hym so ladyly lyf.</L><L>So mony a comly on-vunder cambe</L><L>For Kryst han lyued in much stryf;</L><L>And þou con alle þo dere out dryf</L><L>And fro þat maryag al oþer depres,</L><L>Al only þyself so stout and styf,</L><L>A makeleȝ may and maskelleȝ.'  </L></LG></DIV1><DIV1 NODE="Pearl:14" TYPE="section" N="XIV"><HEAD>Section XIV</HEAD><LG TYPE="stanza"><L>'Maskelles', quod þat myry quene,</L><L>'Vnblemyst I am, wythouten blot,</L><L>And þat may I wyth mensk menteene;</L><L>Bot "makeleȝ quene" þenne sade I not.</L><EPB/><PB N="29"/><L> Þe Lambes vyueȝ in blysse we bene,</L><L>A hondred and forty fowre þowsande flot,</L><L>As in þe Apocalyppeȝ hit is sene;</L><L>Sant John hem syȝ al in a knot.</L><L>On þe hyl of Syon, þat semly clot,</L><L>Þe apostel hem segh in gostly drem</L><L>Arayed to þe weddyng in þat hyl-coppe,</L><L>Þe nwe cyté o Jerusalem.  </L></LG><LG TYPE="stanza"><MILESTONE N="50r" UNIT="folio"/><L> 'Of Jerusalem I in speche spelle.</L><L>If þou wyl knaw what kyn he be,</L><L>My Lombe, my Lorde, my dere juelle,</L><L>My ioy, my blys, my lemman fre,</L><L>Þe profete Ysaye of hym con melle</L><L>Pitously of hys debonerté:</L><L>"Þat gloryous gyltleȝ þat mon con quelle</L><L>Wythouten any sake of felonye,</L><L>As a schep to þe slaȝt þer lad watȝ he;</L><L>And, as lombe þat clypper in hande nem,</L><L>So closed he hys mouth fro vch query,</L><L>Quen Jueȝ hym iugged in Jerusalem."  </L></LG><LG TYPE="stanza"><L>'In Jerusalem watȝ my lemman slayn</L><L>And rent on rode wyth boyeȝ bolde.</L><L>Al oure baleȝ to bere ful bayn,</L><L>He toke on hymself oure careȝ colde.</L><L>Wyth boffeteȝ watȝ hys face flayn</L><L>Þat watȝ so fayr on to byholde.</L><EPB/><PB N="30"/><L> For synne he set hymself in vayn,</L><L>Þat neuer hade non hymself to wolde.</L><L>For vus he lette hym flyȝe and folde</L><L>And brede vpon a bostwys bem;</L><L>As meke as lomp þat no playnt tolde</L><L>For vus he swalt in Jerusalem.  </L></LG><LG TYPE="stanza"><L>'In Jerusalem, Jordan, and Galalye,</L><L>Þer as baptysed þe goude Saynt Jon,</L><L>His wordeȝ acorded to Ysaye.</L><L>When Jesus con to hym warde gon.</L><L>He sayde of hym þys professye:</L><L>"Lo, Godeȝ Lombe as trwe as ston,</L><L>Þat dotȝ away þe synneȝ dryȝe</L><L>Þat alle þys worlde hatȝ wroȝt vpon.</L><L>Hymself ne wroȝt neuer ȝet non;</L><L>Wheþer on hymself he con al clem.</L><L>Hys generacyoun quo recen con,</L><L>Þat dyȝed for vus in Jerusalem?"  </L></LG><LG TYPE="stanza"><MILESTONE N="50v" UNIT="folio"/><L> 'In Ierusalem þus my lemman swete</L><L>Twyeȝ for lombe watȝ taken þare,</L><L>By trw recorde of ayþer prophete,</L><L>For mode so meke and al hys fare.</L><L>Þe þryde tyme is þerto ful mete,</L><L>In Apokalypeȝ wryten ful ȝare;</L><L>Inmydeȝ þe trone, þere saynteȝ sete,</L><L>Þe apostel Iohn hym saȝ as bare,</L><L>Lesande þe boke with leueȝ sware</L><L>Þere seuen syngnetteȝ wern sette in seme;</L><L>And at þat syȝt vche douth con dare</L><L>In helle, in erþe, and Jerusalem.  </L></LG></DIV1><EPB/><PB N="31"/><DIV1 NODE="Pearl:15" TYPE="section" N="XV"><HEAD>Section XV</HEAD><LG TYPE="stanza"><L> 'Thys Jerusalem Lombe hade neuer pechche</L><L>Of oþer huee bot quyt jolyf</L><L>Þat mot ne masklle moȝt on streche,</L><L>For wolle quyte so ronk and ryf.</L><L>Forþy vche saule þat hade neuer teche</L><L>Is to þat Lombe a worthyly wyf;</L><L>And þaȝ vch day a store he feche,</L><L>Among vus commeȝ nouþer strot ne stryf;</L><L>Bot vchon enlé we wolde were fyf —</L><L>Þe mo þe myryer, so God me blesse.</L><L>In compayny gret our luf con þryf</L><L>In honour more and neuer þe lesse.  </L></LG><LG TYPE="stanza"><L>'Lasse of blysse may non vus bryng</L><L>Þat beren þys perle vpon oure bereste,</L><L>For þay of mote couþe neuer mynge</L><L>Of spotleȝ perleȝ þat beren þe creste.</L><L>Alþaȝ oure corses in clotteȝ clynge,</L><L>And ȝe remen for rauþe wythouten reste,</L><L>We þurȝoutly hauen cnawyng;</L><L>Of on dethe ful oure hope is drest.</L><L>Þe Lombe vus gladeȝ, oure care is kest;</L><L>He myrþeȝ vus alle at vch a mes.</L><L>Vchoneȝ blysse is breme and beste,</L><L>And neuer oneȝ honour ȝet neuer þe les.  </L></LG><LG TYPE="stanza"><MILESTONE N="51r" UNIT="folio"/><L> 'Lest les þou leue my tale farande,</L><L>In Appocalyppece is wryten in wro:</L><EPB/><PB N="32"/><L> "I seghe", says John, "þe Loumbe hym stande</L><L>On þe mount of Syon ful þryuen and þro,</L><L>And wyth hym maydenneȝ and hundreþe þowsande,</L><L>And fowre and forty þowsande mo.</L><L>On alle her forhedeȝ wryten I fande</L><L>Þe Lombeȝ nome, hys Fadereȝ also.</L><L>A hue from heuen I herde þoo,</L><L>Lyk flodeȝ fele laden runnen on resse,</L><L>And as þunder þroweȝ in torreȝ blo,</L><L>Þat lote, I leue, watȝ neuer þe les.  </L></LG><LG TYPE="stanza"><L>'"Nauþeles, þaȝ hit schowted scharpe,</L><L>And ledden loude alþaȝ hit were,</L><L>A note ful nwe I herde hem warpe,</L><L>To lysten þat watȝ ful lufly dere.</L><L>As harporeȝ harpen in her harpe,</L><L>Þat nwe songe þay songen ful cler,</L><L>In sounande noteȝ a gentyl carpe;</L><L>Ful fayre þe modeȝ þay fonge in fere.</L><L>Ryȝt byfore Godeȝ chayere</L><L>And þe fowre besteȝ þat hym obes</L><L>And þe aldermen so sadde of chere,</L><L>Her songe þay songen neuer þe les.  </L></LG><LG TYPE="stanza"><L>'"Nowþelese non watȝ neuer so quoynt,</L><L>For alle þe crafteȝ þat euer þay knewe,</L><L>Þat of þat songe myȝt synge a poynt,</L><L>Bot þat meyny þe Lombe þat swe;</L><L>For þay arn boȝt fro þe vrþe aloynte</L><L>As newe fryt to God ful due,</L><L>And to þe gentyl Lombe hit arn anioynt,</L><L>As lyk to hymself of lote and hwe;</L><EPB/><PB N="33"/><L> For neuer lesyng ne tale vntrwe</L><L>Ne towched her tonge for no dysstresse.</L><L>Þat moteles meyny may neuer remwe</L><L>Fro þat maskeleȝ mayster, neuer þe les."'  </L></LG><LG TYPE="stanza"><MILESTONE N="51v" UNIT="folio"/><L> 'Neuer þe les let be my þonc',</L><L>Quod I, 'My perle, þaȝ I appose;</L><L>I schulde not tempte þy wyt so wlonc,</L><L>To Krysteȝ chambre þat art ichose.</L><L>I am bot mokke and mul among,</L><L>And þou so ryche a reken rose,</L><L>And bydeȝ here by þys blysful bonc</L><L>Þer lyueȝ lyste may neuer lose.</L><L>Now, hynde, þat sympelnesse coneȝ enclose,</L><L>I wolde þe aske a þynge expresse,</L><L>And þaȝ I be bustwys as a blose,</L><L>Let my bone vayl neuerþelese.  </L></LG></DIV1><DIV1 NODE="Pearl:16" TYPE="section" N="XVI"><HEAD>Section XVI</HEAD><LG TYPE="stanza"><L>'Neuerþelese cler I yow bycalle,</L><L>If ȝe con se hyt be to done;</L><L>As þou art gloryous wythouten galle,</L><L>Wythnay þou neuer my ruful bone.</L><L>Haf ȝe no woneȝ in castel-walle,</L><L>Ne maner þer ȝe may mete and won?</L><L>Þou telleȝ me of Jerusalem þe ryche ryalle,</L><L>Þer Dauid dere watȝ dyȝt on trone,</L><L>Bot by þyse holteȝ hit con not hone,</L><L>Bot in Judee hit is, þat noble note.</L><L>As ȝe ar maskeleȝ vnder mone,</L><L>Your woneȝ schulde be wythouten mote.  </L></LG><EPB/><PB N="34"/><LG TYPE="stanza"><L> 'Þys moteleȝ meyny þou coneȝ of mele,</L><L>Of þousandeȝ þryȝt so gret a route,</L><L>A gret ceté, for ȝe arn fele,</L><L>Yow byhod haue, wythouten doute.</L><L>So cumly a pakke of joly juele</L><L>Wer euel don schulde lyȝ þeroute,</L><L>And by þyse bonkeȝ þer I con gele</L><L>I se no bygyng nawhere aboute.</L><L>I trowe alone ȝe lenge and loute</L><L>To loke on þe glory of þys gracious gote.</L><L>If þou hatȝ oþer bygyngeȝ stoute,</L><L>Now tech me to þat myry mote.'  </L></LG><LG TYPE="stanza"><MILESTONE N="52r" UNIT="folio"/><L> 'That mote þou meneȝ in Judy londe',</L><L>Þat specyal spyce þen to me spakk,</L><L>'Þat is þe cyté þat þe Lombe con fonde</L><L>To soffer inne sor for maneȝ sake,</L><L>Þe olde Jerusalem to vnderstonde;</L><L>For þere þe olde gulte watȝ don to slake.</L><L>Bot þe nwe, þat lyȝt of Godeȝ sonde,</L><L>Þe apostel in Apocalyppce in theme con take.</L><L>Þe Lompe þer wythouten spotteȝ blake</L><L>Hatȝ feryed þyder hys fayre flote;</L><L>And as hys flok is wythouten flake,</L><L>So is hys mote wythouten moote.  </L></LG><LG TYPE="stanza"><L>'Of motes two to carpe clene,</L><L>And Jerusalem hyȝt boþe nawþeles —</L><L>Þat nys to yow no more to mene</L><L>Bot "ceté of God", oþer "syȝt of pes":</L><L>In þat on oure pes watȝ mad at ene;</L><L>Wyth payne to suffer þe Lombe hit chese;</L><EPB/><PB N="35"/><L> In þat oþer is noȝt bot pes to glene</L><L>Þat ay schal laste wythouten reles.</L><L>Þat is þe borȝ þat we to pres</L><L>Fro þat oure flesch be layd to rote,</L><L>Þer glory and blysse schal euer encres</L><L>To þe meyny þat is wythouten mote.'  </L></LG><LG TYPE="stanza"><L>'Moteleȝ may so meke and mylde',</L><L>Þen sayde I to þat lufly flor,</L><L>'Bryng me to þat bygly bylde</L><L>And let me se þy blysful bor.'</L><L>Þat schene sayde: 'Þat God wyl schylde;</L><L>Þou may not enter wythinne hys tor,</L><L>Bot of þe Lombe I haue þe aquylde</L><L>For a syȝt þerof þurȝ gret fauor.</L><L>Vtwyth to se þat clene cloystor</L><L>Þou may, bot inwyth not a fote;</L><L>To strech in þe strete þou hatȝ no vygour,</L><L>Bot þou wer clene wythouten mote.  </L></LG></DIV1><DIV1 NODE="Pearl:17" TYPE="section" N="XVII"><HEAD>Section XVII</HEAD><LG TYPE="stanza"><MILESTONE N="52v" UNIT="folio"/><L> 'If I þis mote þe schal vnhyde,</L><L>Bow vp towarde þys borneȝ heued,</L><L>And I anendeȝ þe on þis syde</L><L>Schal sve, tyl þou to a hil be veued.'</L><L>Þen wolde I no lenger byde,</L><L>Bot lurked by launceȝ so lufly leued,</L><L>Tyl on a hyl þat I asspyed</L><L>And blusched on þe burghe, as I forth dreued,</L><L>Byȝonde þe brok fro me warde keued,</L><L>Þat schyrrer þen sunne wyth schafteȝ schon.</L><EPB/><PB N="36"/><L> In þe Apokalypce is þe fasoun preued,</L><L>As deuyseȝ hit þe apostel Jhon.  </L></LG><LG TYPE="stanza"><L>As John þe apostel hit syȝ wyth syȝt,</L><L>I syȝe þat cyty of gret renoun,</L><L>Jerusalem so nwe and ryally dyȝt,</L><L>As hit was lyȝt fro þe heuen adoun.</L><L>Þe borȝ watȝ al of brende golde bryȝt</L><L>As glemande glas burnist broun,</L><L>Wyth gentyl gemmeȝ an-vnder pyȝt</L><L>Wyth banteleȝ twelue on basyng boun,</L><L>Þe foundementeȝ twelue of riche tenoun;</L><L>Vch tabelment watȝ a serlypeȝ ston;</L><L>As derely deuyseȝ þis ilk toun</L><L>In Apocalyppeȝ þe apostel John.  </L></LG><LG TYPE="stanza"><L>As John þise stoneȝ in writ con nemme,</L><L>I knew þe name after his tale:</L><L>Jasper hyȝt þe fyrst gemme</L><L>Þat I on þe fyrst basse con wale:</L><L>He glente grene in þe lowest hemme;</L><L>Saffer helde þe secounde stale;</L><L>Þe calsydoyne þenne wythouten wemme</L><L>In þe þryd table con purly pale;</L><L>Þe emerade þe furþe so grene of scale;</L><L>Þe sardonyse þe fyfþe ston;</L><L>Þe sexte þe rybé he con hit wale</L><L>In þe Apocalyppce, þe apostel John.  </L></LG><LG TYPE="stanza"><MILESTONE N="53r" UNIT="folio"/><L> Ȝet joyned John þe crysolyt</L><L>Þe seuenþe gemme in fundament; </L><EPB/><PB N="37"/><L> Þe aȝtþe þe beryl cler and quyt;</L><L>Þe topasye twynne-hew þe nente endent;</L><L>Þe crysopase þe tenþe is tyȝt;</L><L>Þe jacynght þe enleuenþe gent;</L><L>Þe twelfþe, þe gentyleste in vch a plyt,</L><L>Þe amatyst purpre wyth ynde blente;</L><L>Þe wal abof þe bantels bent</L><L>O jasporye, as glas þat glysnande schon;</L><L>I knew hit by his deuysement</L><L>In þe Apocalyppeȝ, þe apostel John.  </L></LG><LG TYPE="stanza"><L>As John deuysed ȝet saȝ I þare:</L><L>Þise twelue degres wern brode and stayre;</L><L>Þe cyté stod abof ful sware,</L><L>As longe as brode as hyȝe ful fayre;</L><L>Þe streteȝ of golde as glasse al bare,</L><L>Þe wal of jasper þat glent as glayre;</L><L>Þe woneȝ wythinne enurned ware</L><L>Wyth alle kynneȝ perré þat moȝt repayre.</L><L>Þenne helde vch sware of þis manayre</L><L>Twelue forlonge space, er euer hit fon,</L><L>Of heȝt, of brede, of lenþe to cayre,</L><L>For meten hit syȝ þe apostel John.  </L></LG></DIV1><DIV1 NODE="Pearl:18" TYPE="section" N="XVIII"><HEAD>Section XVIII</HEAD><LG TYPE="stanza"><L>As John hym wryteȝ ȝet more I syȝe:</L><L>Vch pane of þat place had þre ȝateȝ;</L><L>So twelue in poursent I con asspye,</L><L>Þe portaleȝ pyked of rych plateȝ,</L><EPB/><PB N="38"/><L> And vch ȝate of a margyrye,</L><L>A parfyt perle þat neuer fateȝ.</L><L>Vchon in scrypture a name con plye</L><L>Of Israel barneȝ, folewande her dateȝ,</L><L>Þat is to say, as her byrþ-whateȝ:</L><L>Þe aldest ay fyrst þeron watȝ done.</L><L>Such lyȝt þer lemed in alle þe strateȝ</L><L>Hem nedde nawþer sunne ne mone.  </L></LG><LG TYPE="stanza"><MILESTONE N="53v" UNIT="folio"/><L> Of sunne ne mone had þay no nede;</L><L>Þe self God watȝ her lombe-lyȝt,</L><L>Þe Lombe her lantyrne, wythouten drede;</L><L>Þurȝ hym blysned þe borȝ al bryȝt.</L><L>Þurȝ woȝe and won my lokyng ȝede,</L><L>For sotyle cler noȝt lette no lyȝt.</L><L>Þe hyȝe trone þer moȝt ȝe hede</L><L>Wyth alle þe apparaylmente vmbepyȝte,</L><L>As John þe appostel in termeȝ tyȝte;</L><L>Þe hyȝe Godeȝ self hit set vpone.</L><L>A reuer of þe trone þer ran outryȝte</L><L>Watȝ bryȝter þen boþe þe sunne and mone.  </L></LG><LG TYPE="stanza"><L>Sunne ne mone schon neuer so swete</L><L>As þat foysoun flode out of þat flet;</L><L>Swyþe hit swange þurȝ vch a strete</L><L>Wythouten fylþe oþer galle oþer glet.</L><L>Kyrk þerinne watȝ non ȝete,</L><L>Chapel ne temple þat euer watȝ set;</L><L>Þe Almyȝty watȝ her mynster mete,</L><L>Þe Lombe þe sakerfyse þer to refet.</L><EPB/><PB N="39"/><L> Þe ȝateȝ stoken watȝ neuer ȝet,</L><L>Bot euermore vpen at vche a lone;</L><L>Þer entreȝ non to take reset</L><L>Þat bereȝ any spot an-vnder mone.  </L></LG><LG TYPE="stanza"><L>The mone may þerof acroche no myȝte;</L><L>To spotty ho is, of body to grym,</L><L>And also þer ne is neuer nyȝt.</L><L>What schulde þe mone þer compas clym</L><L>And to euen wyth þat worþly lyȝt</L><L>Þat schyneȝ vpon þe brokeȝ brym?</L><L>Þe planeteȝ arn in to pouer a plyȝt,</L><L>And þe self sunne ful fer to dym.</L><L>Aboute þat water arn tres ful schym,</L><L>Þat twelue fryteȝ of lyf con bere ful sone;</L><L>Twelue syþeȝ on ȝer þay beren ful frym,</L><L>And renowleȝ nwe in vche a mone.  </L></LG><LG TYPE="stanza"><L>An-vnder mone so great merwayle</L><L>No fleschly hert ne myȝt endeure,</L><L>As quen I blusched vpon þat bayle,</L><L>So ferly þerof watȝ þe fasure.</L><L>I stod as stylle as dased quayle</L><L>For ferly of þat frelich fygure,</L><L>Þat felde I nawþer reste ne trauayle,</L><L>So watȝ I rauyste wyth glymme pure.</L><L>For I dar say wyth conciens sure,</L><L>Hade bodyly burne abiden þat bone,</L><L>Þaȝ alle clerkeȝ hym hade in cure,</L><L>His lyf were loste an-vnder mone.</L></LG></DIV1><EPB/><PB N="40"/><DIV1 NODE="Pearl:19" TYPE="section" N="XIX"><HEAD>Section XIX</HEAD><LG TYPE="stanza"><L> Ryȝt as þe maynful mone con rys</L><L>Er þenne þe day-glem dryue al doun,</L><L>So sodanly on a wonder wyse</L><L>I watȝ war of a prosessyoun.</L><L>Þis noble cité of ryche enpryse</L><L>Watȝ sodanly ful wythouten sommoun</L><L>Of such vergyneȝ in þe same gyse</L><L>Þat watȝ my blysful an-vnder croun:</L><L>And coronde wern alle of þe same fasoun,</L><L>Depaynt in perleȝ and wedeȝ qwyte;</L><L>In vchoneȝ breste watȝ bounden boun</L><L>Þe blysful perle wyth gret delyt.  </L></LG><LG TYPE="stanza"><L>Wyth gret delyt þay glod in fere</L><L>On golden gateȝ þat glent as glasse;</L><L>Hundreth þowsandeȝ I wot þer were,</L><L>And alle in sute her liuréȝ wasse;</L><L>Tor to knaw þe gladdest chere.</L><L>Þe Lombe byfore con proudly passe</L><L>Wyth horneȝ seuen of red golde cler;</L><L>As praysed perleȝ his wedeȝ wasse.</L><L>Towarde þe throne þay trone a tras.</L><L>Þaȝ þay wern fele, no pres in plyt,</L><L>Bot mylde as maydeneȝ seme at mas,</L><L>So droȝ þay forth wyth gret delyt.  </L></LG><LG TYPE="stanza"><L>Delyt þat hys come encroched</L><L>To much hit were of for to melle</L><L>Þise aldermen, quen he aproched,</L><L>Grouelyng to his fete þay felle.</L><EPB/><PB N="41"/><L> Legyounes of aungeleȝ togeder uoched</L><L>Þer kesten ensens of swete smelle.</L><L>Þen glory and gle watȝ nwe abroched;</L><L>Al songe to loue þat gay juelle.</L><L>Þe steuen moȝt stryke þurȝ þe vrþe to helle</L><L>Þat þe Vertues of heuen of joye endyte.</L><L>To loue þe Lombe his meyny in melle</L><L>Iwysse I laȝt a gret delyt.  </L></LG><LG TYPE="stanza"><L>Delit þe Lombe for to deuise</L><L>Wyth much meruayle in mynde went.</L><L>Best watȝ he, blyþest, and moste to pryse,</L><L>Þat euer I herde of speche spent;</L><L>So worþly whyt wern wedeȝ hys,</L><L>His lokeȝ symple, hymself so gent.</L><L>Bot a wounde ful wyde and weete con wyse</L><L>Anende hys hert, þurȝ hyde torente.</L><L>Of his quyte syde his blod outsprent.</L><L>Alas, þoȝt I, who did þat spyt?</L><L>Ani breste for bale aȝt haf forbrent</L><L>Er he þerto hade had delyt.  </L></LG><LG TYPE="stanza"><L>The Lombe delyt non lyste to wene.</L><L>Þaȝ he were hurt and wounde hade,</L><L>In his sembelaunt watȝ neuer sene,</L><L>So wern his glenteȝ gloryous glade.</L><L>I loked among his meyny schene</L><L>How þay wyth lyf wern laste and lade;</L><L>Þen saȝ I þer my lyttel quene</L><L>Þat I wende had standen by me in sclade.</L><L>Lorde, much of mirþe watȝ þat ho made</L><L>Among her fereȝ þat watȝ so quyt!</L><L>Þat syȝt me gart to þenk to wade</L><L>For luf-longyng in gret delyt.</L></LG></DIV1><EPB/><PB N="42"/><DIV1 NODE="Pearl:20" TYPE="section" N="XX"><HEAD>Section XX</HEAD><LG TYPE="stanza"><MILESTONE N="55r" UNIT="folio"/><L> Delyt me drof in yȝe and ere,</L><L>My maneȝ mynde to maddyng malte;</L><L>Quen I seȝ my frely, I wolde be þere,</L><L>Byȝonde þe water þaȝ ho were walte.</L><L>I þoȝt þat noþyng myȝt me dere</L><L>To fech me bur and take me halte,</L><L>And to start in þe strem schulde non me stere,</L><L>To swymme þe remnaunt, þaȝ I þer swalte.</L><L>Bot of þat munt I watȝ bitalt;</L><L>When I schulde start in þe strem astraye,</L><L>Out of þat caste I watȝ bycalt:</L><L>Hit watȝ not at my Prynceȝ paye.  </L></LG><LG TYPE="stanza"><L>Hit payed hym not þat I so flonc</L><L>Ouer meruelous mereȝ, so mad arayde.</L><L>Of raas þaȝ I were rasch and ronk,</L><L>Ȝet rapely þerinne I watȝ restrayed.</L><L>For, ryȝt as I sparred vnto þe bonc,</L><L>Þat brathþe out of my drem me brayde.</L><L>Þen wakned I in þat erber wlonk;</L><L>My hede vpon þat hylle watȝ layde</L><L>Þer as my perle to grounde strayd.</L><L>I raxled, and fel in gret affray,</L><L>And, sykyng, to myself I sayd,</L><L>'Now al be to þat Prynces paye'.  </L></LG><LG TYPE="stanza"><L>Me payed ful ille to be outfleme</L><L>So sodenly of þat fayre regioun,</L><L>Fro alle þo syȝteȝ so quyke and queme.</L><L>A longeyng heuy me strok in swone,</L><EPB/><PB N="43"/><L> And rewfully þenne I con to reme:</L><L>'O perle', quod I, 'of rych renoun,</L><L>So watȝ hit me dere þat þou con deme</L><L>In þys veray avysyoun!</L><L>If hit be ueray and soth sermoun</L><L>Þat þou so stykeȝ in garlande gay,</L><L>So wel is me in þys doel-doungoun</L><L>Þat þou art to þat Prynseȝ paye.'  </L></LG><LG TYPE="stanza"><MILESTONE N="55v" UNIT="folio"/><L> To þat Prynceȝ paye hade I ay bente,</L><L>And ȝerned no more þen watȝ me gyuen,</L><L>And halden me þer in trwe entent,</L><L>As þe perle me prayed þat watȝ so þryuen,</L><L>As helde, drawen to Goddeȝ present,</L><L>To mo of his mysterys I hade ben dryuen;</L><L>Bot ay wolde man of happe more hente</L><L>Þen moȝte by ryȝt vpon hem clyuen.</L><L>Þerfore my ioye watȝ sone toriuen,</L><L>And I kaste of kytheȝ þat lasteȝ aye.</L><L>Lorde, mad hit arn þat agayn þe stryuen,</L><L>Oþer proferen þe oȝt agayn þy paye.  </L></LG><LG TYPE="stanza"><L>To pay þe Prince oþer sete saȝte</L><L>Hit is ful eþe to þe god Krystyin;</L><L>For I haf founden hym, boþe day and naȝte,</L><L>A God, a Lorde, a frende ful fyin.</L><L>Ouer þis hyul þis lote I laȝte,</L><L>For pyty of my perle enclyin,</L><L>And syþen to God I hit bytaȝte</L><L>In Krysteȝ dere blessyng and myn,</L><EPB/><PB N="44"/><L> Þat in þe forme of bred and wyn</L><L>Þe preste vus scheweȝ vch a daye.</L><L>He gef vus to be his homly hyne</L><L>Ande precious perleȝ vnto his pay.</L></LG><TRAILER>Amen.</TRAILER></DIV1></BODY><EPB/></TEXT></DLPSTEXTCLASS>
